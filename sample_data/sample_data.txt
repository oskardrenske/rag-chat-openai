Första resan?
Tips för dig som planerar din första längre tågresa. Användbar både med Interrail och med vanliga biljetter.





För dig som skall resa långa sträckor med tåg för första gången. Med interrail, eller med vanliga biljetter.



Du har säkert frågor och funderingar som kommer att besvaras när du läst runt lite på den här sajten. När du kommer längre i planeringen kommer fler frågor, förhoppningsvis blir de också besvarade.



Som en bonus får du förhoppningsvis svar på det du inte visste att du behöver fråga om. Den som är nybörjare på vilket ämne som helst har ofta inte tillräckligt bra koll för att kunna formulera heltäckande frågor. Inget konstigt med det. Och den som besvarar kanske bara svarar på din fråga, inte på vad du behöver veta. 



Den här sajten löser förhoppningsvis en del bokningsproblem åt dig innan du själv hunnit drabbas av dem. Den ger dig svaret på frågorna du ännu inte vet att du behöver ställa. Och du slipper göra misstag som fördyrar och komplicerar resan.



Interrails motpoler



Paradoxalt nog kan interrail både vara extremt enkelt- registrera resan och åk, och väldigt komplext - tex på tåg från Frankrike till Spanien.



Reseplanering i grova drag



Det finns några rese-exempel som är fokuserade på snabb resa till olika destinationer, men om du vill planera själv får du några tips här.



Börja med att ta fram Google Maps eller motsvarande och söka upp din destination, välj sen en vägbeskrivning från där du startar resan.



Som exempel väljer jag Stockholm-Barcelona. En resa många frågar om.







När du sökt i Google Maps kan du välja bilresa. Det är 2800 km och tar 30 timmar. 30 timmar om de enda stoppen du gör är för att tanka bilen, gå på toaletten, byta förare och lägga dig i baksätet och sova inför nästa sträcka du skall köra. Det låter inte så kul, eller hur? Det är motsvarigheten till att försöka få fram en tågresa för en så lång resa i en enda sökning. En sökning kommer att visa den absolut snabbaste vägen - även om det innebär 4 nattliga byten och 3 timmars väntan på nån station mitt i natten. Kommer du fram några minuter tidigare kommer du att få såna förslag. ;



Kör du bil kommer det att bli motorvägsträckor där du behöver betala extra för att komma snabbt fram. Åker du tåg är motsvarigheten en obligatorisk platsbiljett på snabbtåg. I båda fallen finns långsammare alternativ utan extra avgifter. Förutom Öresundsbron där bilisten behöver betala men tågresenären kan ta ett Öresundståg utan extra kostnad..



Deutsche Bahns app och sajt rekommenderas ofta, men söker du längre än en dag i taget blir resultatet alltför ofta tekniskt korrekt men inte speciellt bra för resenären. Du får exakt vad du söker efter, men det är inte alltid vad du vill ha. När du använder den för "en bit i taget" funkar den bra, för långa sträckor blir det ofta korrekt men inte så trevligt. Det finns trick för att lägga till stopp i sökningen, men börja med en bit i taget när du grovplanerar.



Google Maps är inte så bra för tåg generellt, men för exemplet ovan funkar den. Du har antagligen använt den tidigare och tanken var visa en bilresa för att ge ett exempel du kanske kan relatera till. Poängen är också att visa på en karta, inte bara stationer i en lista.



Att det går att justera bytestider och ta andra tåg tycker den rutinerade resenären är självklart. Men många förstagångsresenärer (som det här inlägget vänder sig till) verkar få uppfattningen att det är vad som visas som finns. Lugn, det går fler tåg. Förslagen du får är de snabbaste.



Från översikt till etapper



När du fått en översikt över resvägen behöver du börja bryta ned den i hanterliga bitar. Du behöver fundera på var du skall sova. ;



Hur länge du reser per dag varierar, precis som när du åker bil. Blir det dålig stämning i bilen efter några timmar? Då kanske kortare tågetapper är att föredra till att börja med (även om tåg gör att den rastlöse kan röra på sig).



När du har en ungefärlig uppfattning om dagsetapper kan du börja kolla tågtidtabeller (t.ex Deutsche Bahn) och hitta platser som verkar lämpliga för övernattning. ; Ofta blir det naturliga stopp vid tågbyten. Köpenhamn, Hamburg, München mm Mer tågresande per dag gör att du snabbare tar dig till resmålet, men det riskerar då att bli en resa där du mestadels ser insidan av tåg och stationer och nåt hotell vid nån större stads centralstation. ;Kolla även på kartan och se om det är nån stad längs vägen som du känner igen och vill besöka.



Det finns också möjlighet att ta nattåg på vissa sträckor. Du kan läsa mer om för- och nackdelar med nattåg här. Men det är populära tåg som blir fulla snabbt. Skall du resa i sommarn kanske det är för sent att få plats. Men det går dagtåg som inte blir fulla lika snabbt (ett dagtåg tar fler passagerare och det går fler dagtåg under en dag)



Tänk på att alla söktjänster är optimerade för den snabbaste resan, och det är ofta de resorna som kräver platsbiljetter. Det går att söka andra tåg, men du behöver du ändra inställningarna för den tjänsten du använder för sökning. Risken blir annars att resan blir "tidtabellstyrd" istället för "upplevelsestyrd"



Och glöm inte att det går fler tåg. Passar inte de förslagen du får upp så brukar det gå att hitta andra tåg. Och det finns en risk att sommarens tidtabeller inte är tillgängliga än, speciellt Italien är sega med att publicera. Hittar du inget vettigt så kolla motsvarande dag denna månad.



Nu har du en bättre grovplanering och kan gå vidare med detaljerna. Läs Allmän info, exempel-resor och den lands-specifika informationen som är relevant för din resa.



Men tänk på att exemplen är för att svara på frågan ”hur tar jag mig snabbast/enklast till resmålet”.



Stora och små städer, och hur länge



Det finns en risk att trilla i "se alla kända storstäder i Europa"-fällan och då riskerar det att bli stressigt. Fundera på att avgränsa resan och ha med både stora och små städer. Att aldrig stanna längre än en natt kan bli jobbigt på sitt sätt.



Även om Karin Boye inte skulle hålla med:



På ställen, där man sover blott en gång, blir sömnen trygg och drömmen full av sång. Bryt upp, bryt upp! Den nya dagen gryr. Oändligt är vårt stora äventyr.https://www.karinboye.se/verk/dikter/dikter/i-rorelse.shtml







Du skapar själv en dags-biljett



Interrail ger dig möjlighet att med några klick i en app eller lite text på ett papper skapa en tågbiljett som gäller hela dan. I vissa fall måste Interrail-biljetten kompletteras med en platsbiljett, men på majoriteten av Europas tåg krävs det inte nåt mer än biljetten du själv skapat. Mer om hur du skapar biljetten kan du läsa i en guide på svenska från Interrail.







Går det inte att tågluffa som förr? Det verkar bara vara problem och krångligt!



Att både ha ett resmål långt bort och interrail med begränsat antal resdagar kan bli svårt att kombinera med att ta dagen som den kommer. Köp ett 1-månadskort som det var förr så kan du enklare hantera att resan tar längre tid



Ja och nej. Läs mer här.



Mycket av "konstigheterna" är för att du kan skapa en biljett själv utan att direkt blanda in tågbolaget. Men i vissa fall passar inte den modelllen in i hur de säljer biljetter och ser till att det inte blir fler passagerare på tåget än vad det finns platser för.



Det finns i grova drag tre sätt att hantera biljetter och platsbiljetter:




En biljett måste ha en reserverad plats. Den ingår när du köper vanlig biljett men Interrail måste kompletteras med platsbiljett. (t.ex. Sverige, Frankrike, Spanien, Italien, nattåg)



Har du biljett (t.ex. Interrail) får du åka med. Vill du vara säker på att få en sittplats kan du köpa den reservationen separat. Om du vill. (t.ex. Tyskland, Österrike, Schweiz)



Har du biljett (t.ex. Interrail) får du åka med. Du kan inte reservera platser. (Regionaltåg i de flesta länder)




Du kan ställa in RailPlanner på att bara visa tåg där platsreservation inte krävs (2, 3). I de flesta fall blir det då tåg där platsreservation inte kan göras (3). Men oftast tar då resan längre tid med fler byten.



Men med den här sajten kommer du att lära dig att resa smidigt med tåg och Interrail-biljett. Och redan när du är på väg hemåt från din första resa kommer det att kännas lättare.



Och med mer rutin på tågresande kommer du att behöva planera mindre.



Resebyråer?



Får du tag på en resebyrå så kan de såklart hjälpa till mot betalning. Men de tågresebyråer som finns har väldigt mycket att göra så det kan vara svårt att få kontakt. Att hjälpa de som behövde bokningshjälp men inte fick tag på en resebyrå var fröet till att jag började samla svaren på de vanligaste frågorna. Nu kan många göra sina bokningar själva. Och om du tar hjälp av en resebyrå har du förhoppningsvis lite bättre förståelse för hur resan läggs upp. Men nu i maj 2024 när jag lägger till dem lär de ha fullt upp.



Några exempel på resebyråer mm:




Centralens resebutik i Kalmar



Anomar (resekonsult, håller bl.a föreläsningar och kurser)



Swedish Railtrotters / Tågcharter



Alingsås Resebutik








Gränser



Järnväg är fortfarande väldigt mycket en nationell angelägenhet. Korsar tåget en gräns blir det ofta lite krångligare än att resa med interrail inom ett land. Speciellt platsbiljetter för interrail kan bli mycket dyrare om tåget går över en nationsgräns. Detta är främst ett Interrail-problem som inte uppstår om du köper en vanlig biljett.



Byten



Många som är ovana vid tåg är oroliga för byten.  Lugn. Det är inte som flyg där det är kilometervis mellan terminalerna och ditt incheckade bagage slarvas bort, samtidigt som resan tar dubbelt så lång tid. 



En järnvägssstation är mycket mer kompakt, och spåren är för det mesta i nummerordning och lätta att hitta. Tycker du de föreslagna bytestiderna är för korta går de att justera.



Men för många byten blir såklart jobbigt det också. Och är det obligatoriska platsbiljetter så krävs det en för varje sträcka.



Budget



Själva tågresandet är ofta en relativt liten del av totalkostnaden. Största utgiftsposterna är boende, mat på restaurang och olika aktiviteter. Det skiljer sig inte för att du färdas med tåg.



Summering




Det tar tid att resa långt med tåg. Ungefär som om du skulle kört bil.



Att försöka söka fram och sen genomföra hela resan i ett sträck enligt det första förslag du får blir inte bra.



Dela upp resan i etapper och bestäm var du skall sova. I en stad eller på ett tåg.



Nattåg har både för- och nackdelar. 



Det är inte speciellt krångligt, men det är lite nya saker du behöver lära dig.



Det går fler tåg. Passar inte det som visas så finns det ofta fler den dan.



Förslagen du får upp vid sökning är generellt snabbtåg som ofta kräver platsbiljett om du har Interrail.



Det går att resa utan platsbiljettkrav. Generellt går det långsammare och kräver fler byten.  



Om det här inlägget var för grundläggande är du inte målgruppen








Lycka till med resan! Bon voyage, Gute Reise, Buon viaggio osv Det kommer att gå bra.





Allmän info
Generella tips och info kring att resa med Interrail och varför det är olika i olika länder.

Platsbiljett (Marseille St Charles - Frankfurt Hbf) köpt i SNCF Boutique i Nice, med Côte d'Azur ;i bakgrunden



Att tänka på: Interrail är nog mycket viktigare för svenskar som skall till Medelhavet på semester än det är för tågbolagen på kontinenten. Det är nog orsaken till många av de konstigheter du kommer att stöta på. De vill inte lägga pengar på speciallösningar som dessutom skapar ökad komplexitet i biljettsystemen.



Platsbiljetter med Interrail







Bakgrund



Det är värt att komma ihåg att Interrail har funnits i drygt 50 år, men en del länder har gått över till biljettsystem där plats ingår i biljetten (”Globalpris”, ”IRT”, ”Integrated Reservation Ticket”). SJ snabbtåg till exempel. När du köper en biljett på de tågen får du automatiskt en plats reserverad. När de nyare systemen möter gamla Interrail uppstår mer eller mindre friktion och det går inte alltid så smidigt som att köpa en vanlig biljett. De allra flesta resorna sker med vanliga biljetter som tågbolagen säljer själva, men bland svenskar som skall söderut är det en mycket större andel som reser med Interrail.



Köper du en vanlig biljett till t.ex. ett franskt TGV snabbtåg så har du allt du behöver. Precis som om du köper en biljett till SJ snabbtåg Stockholm-Malmö. Det är när interrail skall betala större delen av resan som det blir mer eller mindre komplext.



En del andra länder (Tyskland t.ex) har separat färdbiljett och platsbiljett. En vanlig biljett säljs normalt utan reserverad plats även på snabbtåg.



Obligatorisk platsbiljett



Vissa snabbtåg kräver att du har en platsbiljett. De tar inte (planerat) med fler passagerare än det finns platser för. I vissa fall går det att få åka med ändå, om tidigare tåg missats t.ex. Skulle du hamna i den situationen så prata med personalen innan du går på. Vissa sträckor kräver platsbiljett under sommaren men inte övrig tid (t.ex Hamburg - Köpenhamn och från München till Italien).




Om det är krav på platsbiljett så måste du ha det, annars har du ingen giltig biljett.








Giltig biljett



Detta krävs för att ha en giltig Interrail-biljett:




Aktiverad resdag 



”Journey” (det aktuella tåget) noterat i Railplanner eller på pappret



Platsbiljett för det aktuella tåget (om det krävs)




Platsbiljetter är separata från RailPlanner-appen



Platsbiljetten är separat från ditt interrail. I vissa fall är det ett tillägg och krav. Då skall den visas upp vid biljettkontroll. Annars är den bara till för att ha en plats garanterad, och be den som sitter där att flytta på sig.




Platsbiljetter skall inte registreras i Railplanner-appen.




Platsbiljetter finns alltså i din epost, någon tågbolagsapp eller på papper. Inte i Railplanner. Precis som om du hade ditt interrail i pappersform. Läs mer om Railplanner-appen.



Utan tillägg?



Det är många tåg där det inte krävs platsreservation och även många tåg där det inte går att reservera plats (regionaltåg). I appen RailPlanner kan du använda filtret “no seat reservation required” för att hitta tåg. Då är ditt Interrail den enda biljett du behöver. 



Det är många frågor i gruppen kring platsbiljetter, och söksajter visar snabbaste förbindelserna som ofta kräver dessa, så det är lätt att få intrycket att det krävs platsbiljett ‘överallt’. Platsbiljetter skickas oftast med epost (förutom en del länder i Central- och Östeuropa) så de går ofta att beställa under resan.



Där det krävs i t.ex Italien, Frankrike och Spanien går det att vinna mycket tid genom att åka de snabba tågen som kräver platsbiljett. Det kanske kräver färre resdagar med interrail, eller ger mer tid på resmålet. Är det krav på platsbiljett så har du inte en giltig biljett utan den. Platsbiljetten är då en ”biljett med interrail-rabatt” och ditt Interrail visar att du har rätt till den rabatten.



I de flesta fall kan platsbiljetter köpas innan du köpt Interrailet.



Inga platser kvar?



Ser du inga priser kan det vara fullt, eller så söker du på fel ställe. En sökning på vanlig biljett visar om det är fullbokat eller inte. För att hitta rätt ställe för platsbiljetter, fortsätt läs. Det kan också hända att du söker på för lång sträcka där sajten du kollar på inte kan hantera alla inblandade länder. En annan problemkälla är planering av banarbeten som gör att inga biljetter kan släppas. vare sig vanliga eller platsbiljetter för Interrail. Eller så kanske du är för tidigt ute och biljetterna är inte släppta än. Det varierar i olika länder. Se https://www.seat61.com/european-train-booking-horizons.htm



Du kan också kolla på att resa del av sträckan med snabbtåg och resten med regionaltåg. Eller göra två sökningar. Exempel: Malmö - Stockholm är fullt. Kolla då Malmö - Linköping. Och sen Linköping - Stockholm. Det blir två bokningar men om tid är viktigare än pengar så kan det vara ett alternativ. Du kanske får prova runt lite för att hitta en sträcka det finns platsbiljetter till.







Byten



Byter du mellan tåg med obligatorisk platsbiljett behöver du köpa platsbiljett till samtliga tåg. Ja, det kan bli dyrt. Ytterligare ett exempel på att Interrail inte passar in riktigt med obligatoriska platsbiljetter. En vanlig biljett på de tågen har redan platsreservation och blir inte (pga detta) dyrare vid byten.



Är det frivilliga platsbiljetter köpta av DB kan du pussla ihop flera tåg i en bokning med uppehåll. Det borde funka med de obligatoriska från Köpenhamn också.



bland föreslås korta byten. Det skall normalt funka men kan kännas stressigt. Justera då bytestiderna så du får längre uppehåll. Den viktigaste frågan är vad som händer om du missar bytet. Går det ett tåg till om en halvtimme, eller blir du kvar över natten? 



Det är ”nästa tåg” som föreslås eftersom det skulle bli konstigt om de som skall byta får se ett tåg mot sin destination avgå medans de själva förväntas stanna kvar och vänta på nästa.



Minsta bytestid kan variera beroende på stationens storlek. Jag har sett byten på 2 min, men då har det varit en liten station med byte tvärsöver perrongen. I de fall spåret visas i appar och det är tex mellan spår 4 och 5 är det troligen tvärsöver perrongen. 



Numreringen är oftast så här räknat från stationshuset: 



🏠 -1 🛤️🛤️ - 2 - 3 - 🛤️🛤️ -4 



Interrail gör också att du i många fall kan chansa lite mer, eller ta tillfället i akt och komma fram snabbare. Men att planera med gott om tid minskar stressen.



Bara en sån sak som att kunna vänta några minuter på att perrongen töms efter ankomst är rätt skönt. Att inte stressa och kolla efter trapporna när tåget rullar in för att hinna dit innan alla andra. Slippa trängas i hissar om du har stort eller tungt bagage.







1 &amp; 2 klass



1 kl får resa i 1 klass eller 2 klass. Är det fullt i 1 kl eller för dyra platsbiljetter kan du resa 2 kl.



2 kl får enbart resa i 2 klass.



En del länder har dyrare platsbiljetter i 1 klass, platsbiljetten måste vara till den klass du vill och får åka i.



1 klass har oftast lite bättre utrymme, ibland får du komma in i lounger på stationer. Ibland är det lite snacks på tåget. Och ibland finns det inte ens en 1 klass-avdelning på tåget. Värdet beror på vilka länder och vilken typ av tåg du tänker resa. 



Skriva ut platsbiljetter?



Ibland står det att de måste skrivas ut, men generellt verkar det inte vara något problem att visa upp dem i mobilen. 



Återbetalning av platsbiljetter?



Det varierar. SJ och ÖBB (nattåg) har möjlighet med olika villkor. SNCF kan återbetala om den är köpt av dem (i Frankrike)



I övrigt är det i många fall förlorade pengar om du ändrar dig. Men mindre pengar än en tågbiljett.



Välja plats?



I vissa fall kan du välja vilken plats du vill ha på en bild av vagnen (tex SJ) i andra fall kanske du kan välja önskemål (bord, fönster, gång) och i andra fall får du en plats tilldelad. Bokar du flera platser blir de generellt nära varandra om det är möjligt.



Inköpsställen för platsbiljetter



Du kan välja interrail.eu och göra allt på ett ställe, men då kostar det €2 extra per platsbiljett. Enkelt, dyrare, men du missar några funktioner såsom att välja plats (i den mån det är möjligt). Du kanske heller inte får uppdateringar från tågbolagen automatiskt. Det går ibland att lösa genom att söka fram förbindelsen och sätta en bevakning i tågbolagets app.



Men bara ett ställe att hålla reda på.



Grov översikt.



FrivilligaObligatoriskaKostnadKommentarSJNejJa, SJ35 kr och uppåtEndast för SJ-tåg.Deutsche BahnJaDanmark, ej Frankrike€4,90Kan få med fler tåg i en bokning, kan ofta välja plats. Kolla familjepris.ÖBB  "seat only"JaNej€3Kan generellt ej välja plats, en platsbiljett per tåg.ÖBB "ticket"NejNightjet, Trenitalia€3 och uppåtInterrail som rabattkort.RailEuropeNej Javarierandeboka på datorn, ej på mobil-sajten.interrail.euJaJavarierandeAvgift €2 per platsbiljettSNCB?JavarierandeAvgift €4 per bokning. DSBJaJa (DK)30 DKK per tåg Läs mer on Danmark



Mina förstahandsval: 




Sverige: SJ



Frivilliga: DB för fler tåg i en bokning eller valmöjlighet vad gäller plats, ÖBB annars (billigare)



Obligatoriska: Prova på RailEurope eller ÖBB först




interrail.eu



Du måste ha ett konto där för att kunna köpa platsbiljetter (i de enstaka fall du köper där). Om du köpte interrail från interrail.eu har du redan ett konto, annars finns det en länk ”Sign up now”. Du måste vara inloggad för att vara säker på att gå korrekt information vid sökning. Du kan fixa det mesta där, men det tillkommer bokningsavgifter .



Raileurope



Raileurope kan också boka en del interrail-platsbiljetter.



Platsbiljett hos tågbolagen



Om du kan köpa direkt hos tågbolagen har det fördelar:




Inga extra avgifter, återbetalning kan vara möjlig.



Du får i allmänhet uppdateringar om nåt ändrats med din resa



Du kan ibland välja vagn och plats



Men det blir fler appar och webbsajter med tillhörande konton att skapa och hålla reda på.




15 minuter



Traditionen på tåg med frivillig reservation är att en plats som inte tagits inom 15 minuter, eller som lämnats, är fri. På tyska tåg släcks reservationsskylten. Markera platsen tydligt om du går till restaurangvagnen. Går du på vid en senare station kan även obligatoriska platser säljas till nån annan (tex på nattåg om nån med sittplats vill uppgradera till ligg- eller sovvagn.



Är interrail billigast?



Kanske, kanske inte. Det beror på resmål, hur du tar dig dit, hur mycket framförhållning du har och om du vill resa med de mindre populära avgångarna. En rättvis jämförelse är med flexibla biljetter, inte med de billigaste biljetterna. De billigaste biljetterna är på mindre attraktiva avgångar, med Interrail kan du generellt ta vilken avgång du vill. Ytterligare en fördel med Interrail är att du slipper leta runt och "hänga på låset" för att få de billigaste biljetterna.



Prisjämförelse Interrail – vanliga biljetter: https://www.facebook.com/groups/tagsemester/permalink/3538501343036122/



Om du vill komplettera Interrail med vanliga biljetter några dar (t.ex i Italien där regionaltåg är billigt) är det värt att räkna lite så du inte lurar dig själv. Snittpriset / resdag sjunker ju fler dagar du köper. 



Exempel



Resdagarsnittpris per dag €471564755104515373 månader12pris per resdag (vuxen) för olika Interrail-pass







Gäller Interrail på...?



Sök upp tåget i RailPlanner. Står det "not in pass network" är svaret nej. Det går att ställa in ett filter så de tågen inte kommer upp i sökningarna. Det gäller heller inte på tunnelbanor, spårvagnar och bussar (förutom bussar som ersätter tåg pga banarbeten e.dyl)



Förseningar, strejker, banarbeten



Interrail har en del info om störningar (inkl planerade strejker) https://www.interrail.eu/en/support/travel-disruptions. I Sverige har Trafikverket varit väldigt sena med sin planering vilket medfört att SJ mfl inte kunnat börja sälja biljetter. Dessutom görs mycket banarbeten på helger (speciellt vårens långhelger) och under sommartid för att påverka arbetsresor mindre. Generellt görs mycket banarbeten på helger och på sommaren för att påverka gods och arbetsresor mindre. Det drabbar semesterfirare mer, men de är inte lika värdefulla i transportkalkylen. 



Blir tåget sent och du riskerar att missa nästa tåg så fråga tågpersonalen om du inte hittar ett alternativ själv. Kräver tågen platsbiljett måste du få nya sådana, är det ont om tid så prata med tågpersonalen på nästa tåg innan du går på utan platsbiljett pga att du missade det du egentligen skulle tagit. I Sverige (vet inte hur det är i andra länder) kan tågpersonalen se om du har en biljett med byte, men som interrail-resenär gör du ur deras perspektiv en enkelresa. Konsekvensen är att de inte vet att du skall vidare, så du får ta kontakt med dem själv om ditt byte riskerar att missas.



Hälsan tiger still



Kom ihåg att för varje problem med tåg du läser om så är det många, många tågresor som går problemfritt helt enligt plan. I Facebookgrupper mm blir det en koncentration av frågor och problem som inte är i proportion till resandet. De relativt få som skall till Spanien märks mycket mer än alla de som reser till Tyskland. De som inte detaljplanerar behöver inte fråga osv. Utöver det är det psykologi inblandat - om du förväntar dig problem blir minsta lilla problem för dig (eller någon) annan en bekräftelse som förstärker den uppfattning du har.



Förseningar



Förebygg och hantera uppkomna förseningar



Inga biljetter än?



Tågbolagen vill ofta ha all planering klar innan de säljer biljetter, så att det blir mindre risk för ändringar senare. Den här planeringen är ofta beroende av de som har hand om infrastrukturen för järnväg. I Sverige är det Trafikverket som är ansvariga för det och de har inte alltid varit så snabba som de skall på att meddela tider till SJ mfl.



Interrail / Eurail



Bor du i Europa skall du köpa Interrail Pass. Eurail pass är för de som inte bor i Europa. Företaget som ger ut dem heter Eurail men bildades innan EU. Interrail gäller i fler länder än EU-länder. https://en.wikipedia.org/wiki/Eurail



Wifi &amp; laddning



Det varierar om det finns wifi och laddning ombord. Mycket beror på hur nya tågen är, men det är svårt att veta innan. En titt på tågbolagens webbsidor kan ge en ledtråd. En powerbank är bra att ha.




Fjärrtåg: störst chans till wifi, men saknas på många äldre tåg. Ofta 230V-uttag (ibland med begränsad strömstyrka så dator-laddare kan kräva för mycket. Jag har en 60W USB-C-laddare för dator och mobil. Mindre och lättare än att ha med datorns laddare. )



Regionaltåg: Ibland har de wifi. Störst chans till 230V på modernare tåg.




Hundar mm



Varje tågbolag har egna regler för husdjur. Om de måste vara i väska, hur stora de får vara, om munkorg måste användas, om extrabiljett krävs osv. Du behöver kolla vad som gäller på tågen i de länder du skall resa i.



Om du har frågor



Om du ställer frågor i Facebook-grupper eller på annat håll, tänk på att få med:




Vad du försöker göra



På vilken sajt



Vilka datum och tider och tåg bokningen gäller



Om du har interrail eller inte



Vad som händer, felmeddelanden mm




Då kommer du att få mycket bättre svar på vad du undrar över.



Summering




Platsbiljetter är skilda från RailPlanner-appen



Om du inte hittar platsbiljetter kanske du söker på fel sajt.



Det går att resa utan platsbiljetter men det kan ta längre tid och kräva fler byten.



Du kan ställa in sökningar (eller dela upp sökningen) så du får längre byten.



Vissa tåg måste du komplettera ditt Interrail med en platsbiljett



Men på många tåg är det inte möjligt att reservera plats.



Sökningar är standardinställda på snabbaste resan och då ingår ofta tåg som kräver platsbiljett.



Du kommer att höra och läsa mer om problem än om alla resor som går som tåget.



Ta med all relevant information om du frågar, så får du mycket bättre svar


Nattåg
Generell info kring nattåg med för- och nackdelar. Interrails specialregler för nattåg beskrivs.





Det finns olika sorts tåg som går på natten. ;



Dels finns ”vanliga tåg” som går på natten. Med stationsutrop och belysning tänd. 



Dels vad som fortsättningsvis kommer att kallas ”nattåg”; tåg med sitt- ligg- eller sov-platser.



Det krävs i stort sett alltid reservation/platsbiljett på dessa och det går ofta inte att köpa (plats)biljetter för att gå på dag 2. Tanken är påstigning dag 1 och sen tillåts bara avstigning på morgonen. Det går heller inte att köpa för en kort resa dag 1, de är tänkta för resor över natten.



Grundtanken är att du delar kupé med andra resenärer. Vill du ha egen kupé kostar det mer. ;



Hur sover man?



De olika kategorierna i stora drag, från enklast och billigast till bekvämast och dyrast.



Sittplats: ;




Precis som på dan. Du få sitta i en vanlig plats och sova så gott det går.




Liggvagn / Couchette: ;




Enklare standard. Kan vara en lakanspåse och en filt. ; Snälltåget överraskade med täcke i påslakan och bra kudde. 4-6 bäddar per kupe. ; (ÖBB har mini-cabin för 1 person). Ofta är det sitt-kupeér som förvandlas till ligg-kupér framåt kvällen. ;




Sovvagn / Sleeper: ;




Högre standard, riktiga sängkläder. Ofta handfat. Det finns även kupeer med toa och dusch. ; 2-4 bäddar per kupe. Kan gå att boka för en person.




Standarden varierar mellan olika länder, och även med samma tågbolag beroende på hur nya tågen är. ; Det finns också många kombinationer som gör att priserna kan variera mycket. ; ÖBB har börjat med dynamiska priser för interrail-platser så där är det väldigt svårt att veta pris innan man bokar. Men det är också en natt du inte behöver något annat boende.



Prislista:



På ett ungefär 50-400-800 kr minst för sitt, ligg eller sovplats. Men kolla i detalj här:



https://www.interrail.eu/en/plan-your-trip/reservations/reservation-fees/night-train-reservation-fee



För- och nackdelar med nattåg



+ Du förflyttas istället för att vara still på ett hotell



- Men ofta tar resan längre tid med nattåg än med dagtåg. Långsamma tåg, står stilla, vagnar till olika destinationer skall växlas om.



+ Interrails nattågsregel gör att du kan resa under dagen och kliva på ett nattåg senast 23:59 (tidszon CET) och det räknas på samma resdag tills du kliver av nattåget. Tidtabellens tider gäller. Se exempel nedan om det är sista giltighetsdagen.



- En del har svårt med sömnen. Det låter och rör på sig. Och när tåget står still och det blir tyst vaknar du av det också.



- Det krävs lite marginaler, att komma till ett hotell 1h senare än planerat är generellt inga problem, att missa ett nattåg blir jobbigare.



- Det är inte alltid möjligt att boka egen kupé om du har Interrail



- Skall du fortsätta nästa dag kan det vara bra med marginaler. Övernattar du på plats kan du vara säkrare på att hinna med ett morgontåg nästa dag än om du anländer med nattåg och skall vidare direkt. ;



Ett exempel: jag reste nyligen ett nattåg som ankom till Bologna 0734 från Sicilien. 0745 avgick direkttåget till München. Inget byte jag skulle planera för, alldeles för lite marginal. Men hade jag övernattat i Bologna hade det inte vara några som helst problem för mig att ta tåget 0745. Alla eventuella förseningar hade ”nollställts” under natten och jag hade bara behövt gå till stationen på morgonen för att komma fram 2 timmar (i just detta fall) tidigare till nästa destination.



Fortsätta efter midnatt



Om du kliver på ett tåg dag 1 är det den dagen som räknas som resdag. Du får åka med tåget efter midnatt, ända till slutstationen om du vill. Om du nästa dag tar ett annat tåg påbörjas en ny resdag. Är tåget försenat är det tidtabellen som gäller för beräkning av resdagar.



Exempel: Tåget skall avgå 23:45 dag 1, du lägger in det i Railplanner och aktiverar "journeyn". Din resdag är dag 1. Men det blir lite sent och avgår 00:05 dag 2. Inga problem, du behöver inte ändra nåt, tidtabell gäller och det är fortfarande dag 1 som räknas som resdag.



Det går att ta sig långa sträckor på en resdag om en kombinerar dagtåg och nattåg, men glöm inte att ha marginaler så du inte missar nattåget.



Reglerna för nattåg har fungerat annorlunda tidigare, de ändrades ca 2019.



Sista giltighetsdagen på Interrail



Ditt interrail måste vara giltigt (tidsperioden) även ankomstdagen vilket i stort sett omöjliggör nattågsresande.



Till exempel om du har minst en resdag kvar, det är den 21 mars och du vill åka med ett nattåg.




Ditt interrail gäller till och med 21 mars. Du får åka med till sista stationen före 23:59 (tidszon CET). En resdag går åt. Du får inte fortsätta efter midnatt.



Ditt interrail gäller t.o.m 22 mars eller längre: du får åka med till tågets slutstation nästa dag. En resdag går åt. Det är inga problem om du förbrukade din sista resdag den dagen du klev på tåget, så länge du håller dig inom giltighetstiden (1-2-3 månader).




Nattåg flera nätter i rad



Det går såklart men blir ganska slitigt. Gör det bara om du har väldigt bråttom. ;



Nightjet



Separat sida om bokning hos ÖBB



Kompletterande information



Vilka bäddar är i vilka kupéer, att dela kupé mm



https://www.seat61.com/sleepers.htm



Linjekartor



http://www.night-trains.com/files/night-trains-europe-map.png



interaktiv nattågskarta



Tidtabeller



Nattåg är långsamma, och tidtabellsökningarna är fokuserade på snabbhet. Detta medför ofta att du får förslag att byta till ett annat tåg tidigt på morgonen. Tänk efter noga om det är det du vill, eller om du hellre åker med nattåget hela vägen även om det kommer fram lite senare. Att byta i Basel för att komma lite snabbare till Zürich t.ex



Goodie-bag



Diverse prylar en får (förutom handduken) på italienska nattåg, i alla fall i sovkupé. Sen kom det en liten flaska prosecco också. ÖBB erbjöd en flaska vatten och en liten godispåse i liggvagn, lite mer i sovvagn, tofflor t.ex. Frukostens omfattning och standard varierar också mellan bolag och klasser.





Tyskland
Tips för hur du reser i Tyskland om du har Interrail och vad Deutsche Bahn kan - och inte kan - hjälpa dig med.





Våren 2024



Det är tydligen banarbete vid Frankfurt som gör att restiderna blir längre och en del avgångar har tidigarelagts. Det är ett problem om du redan hade planerat och köpt (plats)biljetter efter de gamla tiderna, nu är tidtabellerna uppdaterade.



Sommar 2024



Fotboll och allmänt fler resenärer kan medföra förändringar i platsbiljettkrav och trafik. Det verkar främst vara tåg över gränser som får platsbiljettkrav (Danmark, Österrike)



Deutsche Bahn



Deutsche Bahn har tidtabeller för väldigt många av Europas tåg och bra möjlighet att söka med olika inställningar. Men de visar mycket mer än de kan sälja.







Vad kan du inte boka online av DB?



Du kan inte köpa obligatoriska platsbiljetter av DB. Dvs inte på snabbtåg från Tyskland till Frankrike (varken TGV från tex Mannheim eller Eurostar från Köln). Inte heller sovplatser på ÖBBs nattåg (sittplats i ”tysk” vagn som är med i tåget går att boka av DB, eller så åker du med i den och hoppas det finns plats). Ett undantag är Hamburg-Köpenhamn där det funkar både när det är obligatoriskt och inte. Sommartid krävs det obligatorisk platsbiljett på Eurocitytågen över Brennerpasset (Österrike/Italien), de säljs heller inte av DB.




Står det ”seat reservation required” i RailPlanner så kan du (oftast) inte boka av DB. 




Inte till Frankrike



De kan sälja nån form av platsbiljett för TGV/ICE-tåg över franska gränsen, men de är inte giltiga med Interrail. Det är nån super-duper-lyx-flex-biljett denna platsbiljett köps till. Inte Interrail. DB ser det som ditt ansvar att ha en giltig färdbiljett.



Eftersom Tyskland har ett system där färdbiljett och platsbiljett är skilda saker som - om du vill - kan kombineras så spelar det ingen roll om du har Interrail eller Deutsche Bahn-biljett. Det är nog orsaken till att det går att göra den här typen av misstag. Plus att Interrail är troligen en liten produkt för Deutsche Bahn i relation till alla resor de säljer, så viljan att lägga ned pengar på speciallösningar (som dessutom ger ökad komplexitet i IT-systemen) är nog rätt låg. Interrail är mycket viktigare för svenskar som skall till Medelhavet på semester än det är för tågbolagen på kontinenten.



Bokning och platsprognos (DE)



Om det är nåt som DB kan sälja (plats)biljett till.



Deutsche Bahn, välj “seat only” och sök sen efter tåg. Flera tåg kan ingå i ett platsbiljettköp. Men inga krav på platsbiljett inom Tyskland. Det funkar även i appen DB Navigator, men där gör du sökningen först och sen under listan av biljetter kan du välja ”seat only”. Du behöver inte välja Interrail nånstans.



Om du söker hos DB för ditt tåg några dar innan kan du se vad förväntat antal passagerare är – “low demand” till “exceptionally high demand” – och bedöma om du vill ha platsbiljett. Det kan också vara så att bara delar av sträckan förväntas ha mycket folk. Prognosen finns främst för tåg i Tyskland.



Detaljerad info om bokning med pauser







Stationsinformation



Stationsinfo: https://www.bahnhof.de/en



Deutschland-Ticket



Egen sida om Deutschland-Ticket - en biljett som gäller på lokal- och regionaltrafik för €49 per kalendermånad. Tanken är att göra det lätt för tyskar att resa, främst till jobb. Den är inte gjord för turister, men kan användas av oss.



Summering




Platsbiljett är frivilligt inom Tyskland, även på snabbtågen.



DB kan boka frivilliga platsbiljetter, inte obligatoriska.



Men de kan boka obligatoriska på sträckan Hamburg - Köpenhamn.



De kan visa tidtabeller för stora delar av Europa



Men de kan inte sälja biljetter eller platsbiljetter till allt de kan visa tidtabell för.



DB-Platsbiljetter till och från Frankrike är inte giltiga med Interrail.



De kan sälja platsbiljetter till flera tåg till samma kostnad som till ett



Det går att få ihop ett platsbiljettköp med 1-2 längre uppehåll


Home
Tips och tricks för att resa med Interrail till och i olika länder. Reseförslag till populära destinationer finns också. Dela gärna infon vidare.





Senaste inlägg: 




 Tåglüff mit Deutschland-Ticket



Uppdateringar inför sommaren












Den här sajten hjälper dig med




Ger svar på de vanligaste frågorna kring att resa med Interrail



Hjälper dig att komma över första tröskeln för långresor med tåg.



Försöker ge dig en helhetsbild istället för bara svar på precis den detalj du undrar över precis nu.



Ger dig tillräcklig kunskap för att kunna ställa en mer specifik fråga och få exakta istället för generella svar ifall informationen här inte räcker.



Ger dig tips för Första resan om du inte rest långt med tåg tidigare



Ger dig allmän info och info om nattåg



Visar exempel-resor som ger lite förslag hur du tar dig till populära resmål



Samlar Lands-specifik information på separata sidor



Ger dig kunskap som du inte själv tänkt på att du behöver.



Sajten finns kvar nästa gång du funderar över något, spara ett bokmärke i webbläsaren.




Menyer



I menyraden ovan hittar du länkar till sidor med specifikt innehåll, exempelresor, specifik information för olika länder mm. På mobil får du klicka på + och öppna menyn. Menyn är tillgänglig på alla sidor. Länk längst ned på sidorna, eller rubriken, tar dig tillbaka till denna sida.



Dela gärna



Så får fler en enklare resa. Undrar nån om hur en åker tåg till ett visst resmål så ge dem länken till en exempel-resa, och påminn om att det finns mer info bland menyerna. Du kan dela länk till denna startsida eller till en specifik ämnes-sida.



Några vanliga svar:




Platsbiljetter skall inte registreras i RailPlanner-appen



Det är obligatoriska platsbiljetter på direkttågen Köpenhamn-Hamburg hela sommaren oavsett vad som står i Railplanner.



Är tåget fullt? Kanske, eller så kollar du på en sajt som inte kan sälja platsbiljetter.



Sommarens tåg kanske inte kommit med i Railplanner än och SJ har inte släppt biljetter.








Feedback



Länk till formulär finns på sidan "om sajten"











Lands-specifik information
Länkar till informations-sidor för hur du reser med Interrail i olika länder.

Sverige



Danmark  Viktigt oavsett vart du skall



Tyskland + platsbokning med Deutsche Bahn + Deutschland-Ticket



Nightjet (ÖBB:s nattåg)



Italien och exempel-resa



Frankrike och exempel-resa



Spanien och exempel-resa



Portugal 



Norge



Schweiz



Storbritannien och exempel-resa (inkl Belgien och Nederländerna)



Grekland: Tåg genom Ungern, Rumänien och Bulgarien till Blagoevgrad i Bulgarien där du tar en buss till Sérres i Grekland. där du fortsätter med tåg. Drygt en timme buss. Kolla på Rome2rio vad det finns för bussalternativ. Eller Sofia-Thessaloniki där det finns fler buss-alternativ, men det blir några fler buss-timmar. Det går nattåg från Wien och Budapest till Bukarest. Eller så åker du till Italien och tar en färja från t.ex Bari eller Brindisi.



Polen: Instruktioner för Interrail-resor i Polen Platsbiljett för resor över tysk-polska gräbsen köps på station i någon av länderna, finns inte online. 



Central- och Östeuropa: Fundera först på om det är bättre med färre interrail-dagar och att sen köpa vanliga biljetter som är relativt billiga. Oavsett om du har Interrail eller inte är nog ÖBB ett bra ställe att börja kolla på. Är det obligatoriska platsbiljetter så prova att lägga till Interrail som rabattkort. Annars se om du hittar info på seat61 och interrail.eu



Andra länder: Läs på Seat61





Railplanner-appen
None

Håll appen uppdaterad 







Vad gör den?



Appen har några olika funktioner:




Den hanterar ditt digitala Interrail och tillåter dig att skapa biljetter med QR-kod som tågpersonalen kan scanna.



Du kan söka (även offline) men det är en statisk tidtabell så du får inte reda på ändringar. Den uppdateras när appen uppdateras.



Den länkar till olika ställen att köpa platsbiljetter på (det ser ut som det görs i appen men det är en webbsida som öppnas i appen)



Den visar vilka tåg som kräver platsbiljett




Vad gör den inte?




Den hanterar inte platsbiljetter



Den har inte aktuella tidtabeller



Den visar inte aktuella ändringar och förseningar 




Trip / Journey



Det är två begrepp som används i appen.




Trip: "tågluff sommar 2024"



Journey: ALLA tåg du reser under alla dagar med skall läggas in i denna trip och aktiveras - oavsett om de kräver platsbiljett eller ej.



Om du inte lagt till tåget (journey) till din trip i RailPlanner har du inte en giltig biljett.



Har du pappers-interrail är pappret din "trip" och varje rad du skriver ett tåg på motsvarar en "journey"




Aktivering



Du behöver ange flera uppgifter för att kunna aktivera digitalt Interrail. 




Numret på din identitetshandling (utanför Norden krävs pass eller nationellt id-kort)  



Startdatum på giltighetsperioden




Ingen risk att du gör det av misstag. Det är också dubbel verifiering när en hemlandsresdag används. I mailet (om du köpte från interrail.eu) finns instruktioner hur du lägger till interrail-passet i RailPlanner.



Offline



RailPlanner-appen har tidtabeller som uppdateras när det kommer en ny version av appen. Detta för att den skall funka offline. Hittar du inga tåg så börja med att uppdatera appen. Hittar du inget efter det kan du kolla motsvarande dag nästa vecka. Eller använd en onlinetjänst som t.ex bahn.com Den har information om varje land, det finns under "More - Rail network guides".



Verifiera med en onlinetjänst för landet det gäller att tiderna är korrekta. De kan ha ändrats men RailPlanner visar de gamla tiderna.



Och håll appen uppdaterad, det kommer rätt täta uppdateringar med nya tidtabeller. Just nu i mars 2024 kommer det en uppdatering i veckan.



Du kan se den som en tidtabell på papper. Användbar för grovplanering, men när resan närmar sig och sen genomförs är det aktuell information från andra källor som måste användas.







Online



Appen måste vara online för att aktivera en resdag, och minst var tredje dag (ifall du skulle aktiverat resdagar i förväg, kanske relevant om du har interrail som gäller alla dagar).







QR-koden syns inte!



Du ser bara dagens QR-kod, har du aktiverat morgondagen måste du ändra datum för att den skall synas. Men aktivera en resdag först när du är helt säker på att du kommer iväg.



Platsbiljetter sparas inte i appen



Dina platsbiljetter är helt separata från Railpanner-appen. De skall inte registreras där. Du har dem på papper, i mailen eller i någon tåg-bolags-app. Inte i Railplanner.







Köp av platsbiljetter i appen?



Tekniskt sett så öppnar appen en websida i appen där du kan göra köpen på interrail.eu. Detta kan leda till begreppsförvirring när användaren tycker att allt sker i appen, men nån annan bestämt säger att det inte går att köpa i appen.



Varje tåg för sig?



Det går att lägga in flera tåg på en gång, eller söka fram varje tåg för sig. Gör som det passar dig. Lägger du till dem separat blir det lite mer jobb att lägga in tågen, men enklare om du ändrar dina planer. Jag tycker även det ger en bättre överblick att ha dem separat. 



Tåg som inte visas



Vissa tåg är inte med i RailPlanners inbyggda tidtabell, i andra fall kan sökningen ”gömma” tåg.



Tänkbara orsaker:




Du har en gammal version av RailPlanner som inte har tåget i sin inbyggda tidtabell. Uppdatera appen. 



Tåget finns inte. Kolla hos den aktuella tågoperatören att det faktiskt går som du förväntar dig.



Tågbolaget har inte levererat tidtabeller så att andra kan använda dem. (Spanien t.ex)



Du söker för långt i förväg. Har du bekräftat tåget hos operatören så kan du vänta. Det kanske kommer i en uppdatering av RailPlanner innan du skall resa.



Du söker ett långsamt tåg som inte syns för att det finns snabbare alternativ. Nattåg är ett typiskt exempel.



Du har nåt filter i RailPlanner som gör att tåget inte visas. Vissa nattåg visas inte med nattågs-filtret till exempel. Prova "Reset" som finns längst ned under "Filters".




Hittar du ändå inte tåget måste du lägga till det manuellt - annars har du inte en giltig biljett. Länken för att lägga till syns tydligt om inga tåg alls hittas:







Eller längs ned om du får upp sökresultat.



”Add it manually” under sökresultaten 



Sen fyller du i stationer och tider



Första delen av hur en journey läggs till manuellt 



När detta är gjort och du sparat den till den Trip du reser med så funkar det som övriga journeys. Du aktiverar den, och en resdag om så krävs och den visas i din Ticket. Den kommer dock inte att visas på kartan över din trip.



Om appen krånglar



Om appen krånglar så verkar det ofta hjälpa att tvångsavsluta den eller starta om telefonen och prova igen. Appen funkar helt offline, men vid dålig uppkoppling funkar den dåligt. Stäng av mobildata tillfälligt. Att "stänga av" och "sätta på" en journey (tågsträcka) kan också hjälpa om inte biljetten kan visas. Prova också att ta bort den journey du skall göra och lägg till den igen. Appen har blivit bättre, det var mer problem när de mobila interrailpassen kom för några år sen.



Not in Pass Network



Den kan visa tider även för tåg som inte ingår i Interrail. I vissa fall är det felaktigt och tågen ingår (vissa regionaltåg i Italien till exempel). I andra fall är det tåg från bolag som inte är med i Interrail. Italo i Italien till exempel.



Krav på platsbiljett i tidtabellen



Informationen om krav på platsbiljett är inte alltid korrekt, vid tveksamheter kolla på t.ex DB, där brukar det framgå. 



Ett lite större problem är när tågbolaget skickar in tidtabeller där de skriver att det inte är obligatorisk reservation på tåg som faktiskt kräver det. 



Lands-info



Under "More - Rail network guides" finns information om vilka tåg som ingår i olika länder.



Sammanfattning




Appen vet inget om dina platsbiljetter



Railplanner-appen är din biljett för digitalt Interrail.



Den har inbyggda tidtabeller och vet inget om förseningar och ändringar.



Du kan inte lita på tiderna i den. 



Du kan söka fram tåg som inte kräver platsbiljett. 



Du kan lägga till tåg som saknas.



Du måste hålla appen uppdaterad för att få (någorlunda) aktuella tidtabeller.



Den kräver internetkoppling för att aktivera en resdag 



Den fungerar bäst offline övrig tid



Den visar andra websajter i appen för att köpa platsbiljetter.



Platsbiljetter är separata från Railplanner-appen.



Nämnde jag att du inte kan lita 100% på tidtabellerna i appen?


Sverige
Tips för att boka platsbiljett för Interrail på svenska tåg och info om hur resdagar i hemlandet fungerar.





Det är lite rörigt hos SJ med två olika bokningssystem fram till början av juni. 




Resor fram till 3 juni: gamla systemet





Resor från 4 juni: nya bokningssystemet




Resdagar i Sverige



Det finns vissa begränsningar för Interrail i hemlandet. Du får inte resa fritt som i andra länder, men du får åka in/ut ur landet. (Förutsatt att du bor i Sverige, det är boendeland som räknas, inte medborgarskap)



Exempel: du har köpt Interrail med 7 resdagar inom en månad.




Du får resa alla dessa dagar



På två av dagarna får du resa i Sverige.  (Det pågår försök med 4 hemlandsresdagar.)



Resdag 1: du reser från Stockholm ("outbound") till Köpenhamn och vidare till Hamburg. Du har nu förbrukat 1 resdag OCH en av dina hemlandsresedagar. Du har 6 resdagar kvar och kan använda ytterligare en av dessa i Sverige.



Inlägg på Facebook om 4 hemlandsresedagar.



Längre norrut i landet kan du behöva flera resdagar för att komma ut ur Sverige och hem, därför provas 4 hemlandsresedagar.



Hemlandsresedagarna är för att ta sig in/ut ur landet. Inte för kringresa i Sverige.



Det är dagar, inte tågresor som räknas, byten är OK så länge de håller sig på den rimliga rutten ut ur landet.



Resor i Sverige med Interrail har fungerat på annat sätt för ett antal år sedan, men detta är vad som gäller 2024




SJ



Biljetter finns nu till och med lördagen den 15 juni. Resten av sommarens resor släpps "i slutet på april" enl SJ



Boka Interrail-platsbiljett på SJ



Sök endast för SJ-sträckan med obligatorisk platsbiljett, blanda inte in tex Mälartåg eller Öresundståg. Då blir det ordinarie biljettpriser för dessa sträckor (som ingår i Interrail utan extra kostnader).



2024-04-16: nytt bokningssystem för resor från och med 4 juni



Mer info hos SJ



Funkar både på webben och i SJ-appen (se till att du har senaste app-versionen)



Lägg till alla resenärer som vuxna för att få Interrail-pris. Sedan väljer du "anpassa resenär" och väljer "periodkort" och sedan "Interrail eller Eurail". Ange sedan ditt Interrail-pass-nummer. 







Det står vid priset att det är med Interrail. Priset är sittplats Stockholm - Berlin. För inrikes tåg kan du köpa 1kl (om du har 1kl Interrail) eller 2kl. Men inte "2kl lugn" (precis som tidigare)







Priser för SJ-platsbiljett om du har Interrail



2 kl1 klSnabbtåg65150InterCity3535 (!)Nattåg till Tyskland sitt / ligg / sov165 / 385 / 830Finns ej för InterrailNattåg inrikes sitt / ligg / sov35 / 230 / 375- / - / 750  (ej 1 kl sitt / ligg)







Äldre info som kommer att uppdateras efterhand, den gäller för resor som görs fram till och med 3 juni:



Läs SJ:s egen info med bilder.



Det de kallar Omslagsnummer i texten kallas Medlemsnummer i dialogen på webbsidan. Det är numret på ditt Interrail-pass. 



 (Edit 240404): Nya erfarenheter från medlemmar i Facebookgruppen Tågsemester visar att SJ verkar ha ändrat så att det inte längre går att skriva in "vadsomhelst". Ett korrekt nummer för ett giltigt Interrail-pass (Interail-kort) krävs tydligen numera...



Felmeddelandet "Periodkortet gäller inte det här datumet" visas vid sökning om det inte är ett giltigt Interrail-nummer eller om det är ett giltigt nummer men där giltighetstiden gått ut.



Sök endast för SJ-sträckan med obligatorisk platsbiljett, blanda inte in tex Mälartåg eller Öresundståg är inblandade. Då blir det vanliga priser.



Sen är det som att köpa en vanlig biljett, du kan välja plats osv. Dock inte i "2 kl lugn". 2 klass kostar 65 kr, 1 klass kostar 150 kr.



Samma procedur används för nattågen, där kostar en sovplats 830 kr till Tyskland. Ligg/sittplatser är billigare.







Snälltåget  



https://www.snalltaget.se/destinationer/kontinenten/interrail



Kryssa i "Jag har Interrail-kort" på sök-sidan.



 Sen krävs det ett giltigt Interrail-kortnummer (mobile pass number eller pass cover number för pappers-Interrail). Du behöver ha köpt Interrail innan du kan boka plats.  Det sker en kontroll av numret; Ett giltigt nummer men där giltighetstiden gått ut accepterades inte när jag provade.











Öresundståg



Interrail gäller. Du lägger till en journey och aktiverar den så har du biljett. Det går att boka plats, skall kunna göras som en del av en bokningskedja via Danmark till Tyskland.







Övriga regionaltåg i Sverige 



Kolla i RailPlanner - More- Rail Network Guides - Sweden så ser du vilka som ingår. I allmänhet kan du inte boka platser på dessa tåg. 











Fullt?



Skall du till Stockholm från Malmö kan det gå att dela upp bokningen. Tåget är mest fullt “mitt på” sträckan. Tar du dig till t.ex Linköping så har du sparat tid även om du behöver resa med andra tåg sista biten. Det kanske går att dela upp i två bokningar på samma tåg, men med olika platser på de olika sträckorna. Det krävs två platsbiljetter om du gör så här. Kanske är värt det för att komma hem snabbt och enkelt. Det här tricket borde funka på tåg med obligatorisk platsbiljett även i andra länder.



Alternativt: Sök i Railplanner efter tåg som inte kräver platsbiljett. Det tar längre tid men det är inte så mycket att välja på. För sträckan Stockholm – Malmö går det att spara tid på att köpa egen biljett på sträckan i Östergötland som inte ingår i Interrail, och därmed inte behöva omvägen via Kalmar. Om du ser till att filtret "Interrail/Eural pass network only" inte är valt får du upp alla tåg. Det står "not in pass network" på de du behöver köpa separat.



Nattåg från Tyskland till Sverige



Nattågen från Tyskland ställer till det med hur Railplanner hanterar resdagar i hemlandet, om du skall byta från det tåget till ett annat i Sverige kan du göra så här:



Lägg in resan uppdelat:




Hamburg – Odense (eller vad som verkar lämpligt i Danmark efter midnatt). Det går åt en resdag.



Odense - Sverige. Här kommer “inbound”-frågan och du kan fortsätta hela dan inom Sverige. Det går åt en resdag till,  och ditt interrail måste vara inom giltighetstiden.



Skall du inte längre än till nån av nattågets stationer behöver du inte göra detta. Då gäller resdagen du steg på tåget tills du kliver av i Stockholm eller tidigare.




Inga biljetter?



Information från SJ:




När släpps biljetterna för sommaren?



I dagsläget vet vi inte när vi kommer kunna släppa biljetter för sommarens resor. ;



SJ Kundservice kan inte ge några mer specifika besked angående biljettsläppet.




sj.se



Tips: 



Gör en sökning och bokmärk den. Avreseort, destination och datum sparas i url:en, så slipper du skriva in det och välja datum, bara att kolla bokmärket då och då.



https://www.sj.se/kop-resa/valj-resa/Stockholm%20Central/Berlin%20Hbf/2024-06-12



Tipset är från Jon Worth på Mastodon



Men Snälltåget säljer ju?



SJ säljer biljetter när all planering är klar. De säljer ofta med byten och vill inte krångla med att ändra tider i efterhand. Snälltåget säljer biljetter och ändrar sen tiderna om det krävs. Olika sätt att hantera osäkerhet i planeringen, båda har för- och nackdelar.



Inställda nattåg till/från Tyskland i juli.



Banarbeten i Danmark gör att varken Snälltåget eller SJ kör 13-21 juli. SJ skriver "inställd" och Snälltåget har sin kalender när de kör och där är perioden inte med. Det går att åka dagtåg med ersättningsbuss en bit, men poängen med nattåg försvinner om du skall väckas mitt i natten och åka buss.



Sammanfattning




SJ-biljetter är det ingen som vet när de släpps.



Platsbiljetter köps på SJ:s webbsida, inte i deras app.



Platsbiljetter på Snälltåget säljs på deras webbplats.



Både SJ &amp; Snälltåget kräver numera ett giltigt interrail-pass-nummer. Dvs du måste ha köpt ditt interrail innan du kan boka plats.



Det är begränsningar för hur du som bor i Sverige får resa inom Sverige med Interrail.



Nattåg från Tyskland kräver lite trixande med Railplanner-appen om du skall byta tåg i Sverige.



Blanda inte in Mälartåg, Öresundståg mm i sökningarna, då blir det fel pris.



Snälltåget säljer biljetter och ändrar eventuellt tiderna, SJ säljer inte förrän all planering är klar.


ÖBB Nightjet + Italienska tåg
Österikiska ÖBB kör populära Nightjet-nattåg och de säljer även platsbiljetter till italienska tåg, liksom det tillägg som krävs för vissa tåg från Österrike till Italien

"Mini-cabins" i ÖBB:s nyaste nattåg. De går inte på alla linjer, jag reste Innsbruck-hamburg.



Österikiska ÖBB:s nattåg kallas Nightjet.



Har du interrail bokas de som en vanlig biljett med Interrail som rabattkort för alla passagerare. Tillägget är numera dynamiskt, inte fast, så det är inte förrän vid bokning du vet vad priset blir. Italienska tåg som kräver platsbiljett kan också bokas så här, läs mer nedan.



Boka så här:



Välj ”One-Way tickets and day tickets” och ange Interrail som rabattkort ;(“Change – Add discount – Interrail / Eurail – Globalpass – Confirm – Next”)







Sök på https://shop.oebbtickets.at/en/ticket



när du sen klickar på “Find services” får du två val:




One-way tickets and day tickets – ;Rätt val



Seat reservation only (no ticket) – funkar för frivilliga platsbiljetter, men inte för det som skall bokas här.




Tåg till Italien från Österrike



Samma procedur med Interrail som rabattkort och One-way tickets and day tickets används för interrail-platsbiljetter på Italienska inrikes dagtåg samt för tåg över gränsen till/från Italien och Schweiz eller Österrike. Här kan du även köpa det tillägg som krävs, läs mer i inlägget om Italien. Det krävs om det står "supplement required" i Railplanner.



En resa från t.ex Innsbruck till Bologna med Interrail skall se ut så här, €13 i 2 klass för sittplats och tillägg (€10 +€3). Det finns en ruta för 1 klass men du kan inte uppgradera ditt 2 klass Interrail. Det är 1 kl platsbiljetterna som är dyrare men det visas på ett förvirrande sätt. Välj 1st class endast om du har 1 klass Interrail och vill resa i 1 klass denna sträcka.



Platsbiljetter på denna sträcka är obligatorisk 1 juni - 1 september och kan bara köpas online av ÖBB.







Tåg inom Italien



Samma procedur som ovan. 




IC kostar €3



Freccia- kostar €13




Summering




ÖBB säljer platsbiljetter till sina nattåg ("Nightjet") och till dagtåg i Italien.



ÖBB:s nattågstillägg för Interrail har inte fasta priser längre



De säljs inte som "seat only", utan som biljetter med Interrail som rabattkort



De säljer även det tillägg "supplemento" / "Passzuschlag" som krävs på tåg över gränsen in till Italien.



Du kan inte uppgradera från 2:a till 1:a klass i platsbiljettköpet även om det ser ut så. 



Du kan köpa frivilliga platsbiljetter hos ÖBB med "seat only"-valet. De kostar 3€ per sträcka och du kan varken välja plats eller få med fler tåg i ett platsbiljettköp som hos DB.


Italien
None





Översikt



allmän info: https://www.seat61.com/train-travel-in-italy.htm



Rutt-exempel: Italien-resa




Uppdateringarna av italienska tidtabeller kan ibland komma nära inpå, ser du inga tåg så kolla närmare i tid.




Speciellt tidtabellsbytet i juni ställer till det vid sökningar för semesterfirare. Troligen inga dramatiska ändringar, så grovplanera efter motsvarande veckodag nu.



Regionaltågen går det inte att boka plats på, det är bara att åka med. Kolla "no reservations" och se hur mycket tid du vinner på att ta snabbtåg kontra regionaltåg och om det är värt en platsbiljett för den tiden du sparar och att ha platser reserverade. Milano - Verona tar knappt 2 h med regionaltåg, men snabbtågen som tar en halvtimme kortare är vad som visas i sökningarnas standardinställning.



Appar



Använd appen Trenit! Den ger info om förseningar och vilket spår tåget kommer på vid varje station. Spårinfon kan dock ändras tätt inpå. Den visar också planerade strejker. Du kan också göra “follow” på en sökning och få notifikationer om nåt avviker.



Trenitalias app kan användas för att söka tåg-status och sätta notifieringar om det är nåt som avviker. 



RailPlanner verkar sakna en del InterCity-tåg.De går ofta långa sträckor, stannar inte i varenda by och kostar bara €3 i reservation hos ÖBB.



Platsbiljetter:




Regionaltåg: du kan inte boka plats. 



Fjärr/snabbtåg: du måste boka plats.




Platsbiljett för FrecciaRossa, InterCity mm kan du köpa på online på några olika sajter. Trenitalia säljer inte platsbiljetter för interrail online, bara på bemannade stationer.



Tidningen Vagabonds "tåg-special" (mars 2024) har en missvisande formulering att det är "bara att kliva på" i Italien och ställer det mot snabbtåg i Frankrike och Spanien som kräver reservation. Men det krävs reservation för snabbtåg i Italien om du har Interrail. Inte så olikt Frankrike och Spanien. Railplanner visar när det krävs platsbiljett.



Från Tyskland / Österrike:



Från 1 juni till 1 september är platsbiljett obligatorisk på EuroCity-direkttågen München – Verona (sen vidare till Bologna eller Venedig) Platsbiljett köps av ÖBB som på nattågen (vanlig biljett med interrail som rabattkort, €3 + €10 i tillägg, se mer nedan). Det ser inte ut som DB kan sälja separata obligatoriska platsbiljetter här, bara plats inkluderad i vanlig biljett.




Du skall inte välja “seat only” hos ÖBB, då får du bara plats och inte tillägget.




Dock står det inte "supplement required" på de nya RJ-tågen denna rutten, bara på EC-tågen. Jag skulle dock bli förvånad om det inte krävs på RJ också. 



Supplemento / "supplement required"



Om du köper platsbiljett på DB (eller om du åker med utan platsbiljett de perioder det inte krävs) tillkommer ett tillägg “supplemento” på €10 (2 klass) som kan betalas på tåget. 5€ extra på tåget. Det framgår normalt i RailPlanner att det behövs ett tillägg; ”supplement required”. Alternativet är att ta italienska regionaltåg från Brennero. Det blir då oftast byte i Bolzano också.



Mer info på interrail.eu



Från Schweiz:



Även EC-tågen från Schweiz kan generellt bokas via ÖBB. Eller så väljer du “no seat reservations required” i Railplanner och får byta en extra gång vid stationen närmast gränsen. 



Nattåg inom Italien



Plats på Trenitalias nattåg “InterCityNotte” köps på Interrail.eu eller ItaliaRail. Observera att tillägget kan vara dyrare än en hel vanlig biljett och kan ha problem att sälja flera personer till en kupé. RailEurope verkar inte hantera nattågen speciellt bra.



Platsbiljetter online




ÖBB



Raileurope



ItaliaRail (kräver pass cover number, avgift 1€



Interrail.eu (avgift 2€)








Även ”the man in seat 61” har instruktioner



Vanliga biljetter



Om du köper vanliga biljetter istället för att använda Interrail måste biljetten valideras. Pappersbiljetter stämplas i en liten automat på stationen. Numera måste även app-biljetter (Trenitalia-appen) "checkas in" (aktiveras) före avgång. Dvs köp biljetten först, aktivera den innan resa.



Byte Milano Centrale – Rogoredo



Det verkar som RailPlanner föreslår tokiga byten i Milano; Centrale till Rogoredo med tunnelbanan. Troligen inte nödvändigt. Sök resa till Milano Centrale och sen ny sökning från samma station och se om du får vettiga resultat. Om stationsbyte verkligen krävs skulle jag lägga en timme på det.



Strejker



Det strejkas ibland, med det är välplanerat. I appen Trenit! kan du se kommande strejker och vilka regioner som berörs. Undvik att försöka resa där dessa dagar.



Snabbtågsstationer



Stationerna där snabbtågen stannar ligger ibland lite utanför städerna och har inte alltid regionaltågsförbindelser.



Interrail gäller inte på




Circumetna



Circumvesuvio



FSE i Apulien (sök tider och köp biljett i Trenitalia-appen)



Och kanske några andra småjärnvägar.




Aosta-dalen



Separat inlägg om Aosta-dalen efter att ha läst tidningen Vagabonds "tåg-special"



Södra Italien



Separat sida om Apulien, Kalabrien och Sicilien



Venedig



De verkar börja ta inträde  https://cda.ve.it/en (jag såg det länkat från ÖBB:s platsbiljettdialog av alla ställen)



Tirano-Milano



För dig som åker till/från Berninabahn. Banarbete med ersättningsbuss en bit mellan Tirano och Milano.  



Summering




Bästa kaffet.



Regionaltåg (utan möjlighet till platsreservation) funkar bra. Det går ofta att åka ganska långa sträckor utan byte.



Höghastighetstågen tar dig snabbt från norra till södra Italien.



InterCity går långa sträckor utan byten med en billig platsbiljett.



Tåg över gränserna kräver ett tillägg. Det finns alternativ utan extra kostnader.



Strejker förekommer då och då men de är planerade till en viss dag.



Trenitalia säljer inte Interrail-platsbiljetter online, bara på station








Bild: Nattåg (ICN, InterCityNotte) från Palermo och Siracusa på Siclien körs ombord på färjan över Messinasundet, på fastlandet sätts de ihop till ett tåg som går till Milano. Messina i bakgrunden.





Frankrike
Tips för hur du köper platsbiljett till franska tåg om du har Interrail. Även andra former av biljetter tas upp.





Precis som i Italien finns det två typer av tåg; de där du måste boka plats, och de där du inte kan boka plats. För att hitta tåg som inte kräver platsbiljett kan du använda RailPlanner-appen och under “options” välja “no seat reservations required”.



SNCFs (det statliga franska tågbolaget) app är rätt dålig. Ibland visar den inte förbindelser med byten (kolla då tågen var för sig) och om du väljer tågtyp TER för att undvika platsbiljetter så verkar den tycka att en delsträcka med TER och resten med TGV eller Intercites är rimligt. Och så visar den ibland reklam när du vill se ett sökresultat.



Sommar 2024



OS, fler resenärer och högre säkerhetskrav kan medföra förändringar i platsbiljettkrav och trafik. OS pågår 26 juli till 11 augusti.



Paris



Länk till separat sida med rese-exempel



Tågbyte i Paris betyder ofta byte av station. Föreslagna tider för att ta sig genom Paris kan vara optimistiska.



Linjekarta



Överskådlig karta över franska snabbtåg.



https://larstransportmaps.com/2024/03/11/high-speed-rail-in-france-2024/



Utan reservation?



Tips för Paris är att söka från Mulhouse Ville som har 2-4 direkttåg till Paris per dag. Mulhouse nås enkelt från Basel dit det går direkttåg från Hamburg. Från Strasbourg går det 2 direkttåg ett i gryningen, ett på eftermiddagen. Både alternativet från Mulhouse och från Strasbourg är regionaltåg.



Men det verkar bli reservationskrav på dessa under sommaren 2024 pga OS



Antingen krävs det platsbiljett,(TGV, IC) eller så kan du inte boka plats (TER). Fast det finns TER i Normandie som kräver reservation (köps på station) och det finns Intercites som inte kräver reservation (framgår i Railplanner).



Hur köps reservation?



SNCF säljer inte platsbiljetter för interrail online, bara på bemannad station. Möjligheten att köpa i automat på stationer sägs ha tagits bort i februari 2024.



Deutsche Bahn säljer inte. Eller jo, de kan sälja en billig platsbiljett för ICE/TGV över gränsen till Frankrike men den är inte giltig med Interrail. Köp inte platsbiljett av DB för resa i Frankrike, det blir problem och extrakostnader. Den är gjord för andra biljettyper än Interrail och de ser det som ditt ansvar att ha korrekt färdbiljett när du köper platsbiljett.



Det finns en kvot av platsbiljetter för interrail som kostar €10, sen finns det en kvot till för €20. Interail.eu säljer för närvarande bara €20-biljetterna. De för €10 säljs online av Raileurope eller SNCB.  




Sida om bokning med Raileurope



interrail.eu



SNCB (kräver ett “pass cover number” som går att skapa här)




Hittar du inte biljetter på dessa sajter så kolla på https://www.sncf-connect.com/en-en/ om tåget är fullbokat (=inga biljetter säljs). Interrail.eu har (haft) en egenhet att tåg de inte kan boka till inte visas alls.



Större stationer har biljettkontroll innan du får gå ut på perrongen till snabbtågen. Kan vara skönt att nån kollar att du är på rätt tåg. Men kom inte i sista minuten till stationen.



Normandie



Regionaltåg i Normandie med interrail kräver en billig (några €) reservation som köps på station i Frankrike. Går inte att köpa online.



Occitanie



Regionen Occitanie har ett tåg-pass som gäller på regionaltågen. Det säljs för 2-6 dagar och kostar 10€/dag. Det gäller lite utanför Occitanie också, t.ex från Avignon Centre. https://www.ter.sncf.com/occitanie/decouvrir/rail-tour-traduction-anglaise De har också rabatterade TER-biljetter. Ett par dar i förväg gick det ibland att köpa biljett för 1€. 



Strejker



Generalstrejk i Nimes våren 2023



Ifall det blir strejk så är det inte så illa som våra fördomar och nyhetsrapporteringen får det att verka. Det fastställs dagen före vid 17 vilka tåg som skall gå nästa dag. Antingen går tåg normalt eller så är de inställda. Det verkar inte bli strejk-relaterade överraskningar under dagen. Med lite extra noggrann planering kunde jag resa under strejken, men jag såg till att det alltid fanns minst ett tåg till jag kunde ta.



Detaljerad info hur strejkerna planeras och hur det bestäms vilka tåg som skall gå: https://www.sncf.com/en/booking-itinerary/traffic/news/strikes



Stationsnamn



Många länder kallar den största stationen för något. "Milano Centrale", "Hamburg Hauptbahnhof (Hbf)", "Stockholms Centralstation".  Frankrike verkar ofta ha namnet på den delen av staden som staden ligger i som tillägg.  "Toulouse-Matabiou" ligger i stadsdelen "Matabiou" till exempel. Helt obegripligt för utomstående. Att lägga till "Ville" förekommer också för att visa vad som är "centralstation". "Nice Ville" t.ex.  Snabbtågsstationerna (som ofta ligger lite utanför städerna med mer eller mindre bra kommunikationer till staden) heter ibland (men inte alltid) nånting med TGV; "Avignon TGV" (där det dock finns "Avignon Centre" inne i stan). Men i Montpellier får man hålla reda på att "Montpellier Saint Roch" är inne i stan och "Montpellier Sud de France" är snabbtågsstationen utanför. Sen förekommer "Centre" också, men det är i alla fall begripligt för den som inte är född i Frankrike. 



Och vill du besöka akvedukten Pont du Gard skall du inte åka till stationen "Nimes Pont du Gard", du tar en buss från "Nimes Centre".







49€-biljett?



Inte som i Tyskland där det är tillgängligt för alla (inklusive turister). Det var många som skrev om det som om det var bestämt, men så blev det inte. Men det verkar komma nåt för de som är under 27 inför sommaren 2024.  Detaljerna blir väl tydligare framöver, nu i april är det bara samma sak som upprepas på olika sajter.



Summering




Platsbiljett krävs på snabbtågen.



SNCF säljer dem bara på bemannad station, inte online



Köp inte platsbiljett av DB, den gäller inte med Interrail.



Frankrikes snabbtågsnät är uppbyggt med Paris som nav



Tågbyte i Paris medför ofta byte av station



Regionaltåg (utan möjlighet till reservation) finns men kräver fler byten och tar längre tid.



De ökända strejkerna är inte så hemska som de verkar.



"Vägglös-epidemin" var en rysk desinformationskampanj.






Spanien
Tips på hur du reser till och i Spanien med Interrail, liksom hur du undviker kända fallgropar.

Renfe-tåg i Ferrol i Galicien. Med ett "underbett" som för tankarna till den inavlade kung Carlos II 



Renfe har dåligt rykte och anklagas för att försvåra för Interrail-resenärer. Jag tror de bara är ointresserade och gör minsta möjliga insats. Hade de verkligen velat försvåra hade de gjort som Eurostar med "limited seats" och riktigt dyra platsbiljetter för den som har Interrail.



"Minsta möjliga" är typ: "välkommen till en station i Spanien och köp i biljettluckan". De gör aningen mer än så med viss försäljning via interrail.eu numera. 







Exempel 



Spanien-exempel 



Sökning efter spanska tåg ;



Många av Spaniens tåg finns inte i öppna databaser (som bl a Railplanner använder). Sök förbindelser på ;https://www.renfe.com/es/en ;Lokaltåg har egna siter och syns inte hos Renfe, t ex ;https://rodalies.gencat.cat/en/horaris ;för Katalonien/Barcelona.



Reservationer



Köp på interrail.eu



Finns inte tågen / platser där? Fundera på om du skall köpa vanliga biljetter eller försöka få tag på platsbiljetter via någon av de andra kanalerna som finns. 



Platsbiljetter krävs på de flesta tåg (ej lokal). En del (men kanske inte alla) kan köpas på interrail.eu. En del svenska resebyråer kan skriva ut platsbiljetterna och skicka med post (om du får tag på en resebyrå). Det går att boka plats på TGV (se Frankrike ovan) till Perpignan strax norr om gränsen mot Spanien och sen åka lokala tåg utan krav på platsbiljett. Gäller även gränspassagen Hendaye–Irún/San Sebastian.



Paris-Barcelona skall gå att köpa online på interrail.eu numera. Dyr, men snabb.



Platsbiljett på AVE/AVI från Frankrike (Paris-Lyon-Barcelona, Marseille-Madrid) kan inte köpas online, bara från Renfe i Spanien eller av personalen på tåget (fråga först). Stort chanstagande på det, än så länge har tåget bara körts i lågsäsong, tänk på det när nån säger att det funkat. Inte lika säkert att det funkar på sommaren när tåget är fulllt av folk med vanliga biljetter (som är enkelt att köpa online) Det är inte ens säkert att du släpps förbi eventuella perrongspärrar på en fransk station eftersom du saknar platsbiljett (dvs du har inte en giltig biljett). Vill du chansa så gör det men tänk på att konsekvenserna av att inte få åka med är att du antagligen inte kommer till Spanien den dagen. Ta det på hemvägen efter att ha köpt platsbiljett på en station i Spanien.



Det kan gå att ordna inrikes platsbiljett i Spanien i Tyskland eller Schweiz på vägen till Spanien. Kolla hos Renfe att det finns platser kvar först. ;https://community.eurail.com/train-connections-reservations-47/how-to-get-reservations-105/index2.html?postid=18419



Deutsche Bahns telefonkundtjänst kan också fixa och de skickas på med post (riktigt brev med frimärken) för en portokostnad av €5.90 eller så kan de hämtas i automat på station i Tyskland. 



Det finns tåg där du kan resa med Interrail utan reservation men de kräver en del ansträngning för att hitta och det blir nog en lång resa med många byten och övernattningar.



Det kan hända att de vill att du aktiverar en resdag för att få köpa platsbiljett, är det inte för samma dag kan du avaktivera resdagen efteråt. Är det samma dag finns en risk att du aktiverar en resdag men att det inte går att köpa platsbiljett (tåget är fullt). Det verkar vara så de jobbar. ;Identitetshandling måste också visas upp.



Det går även att ringa och hämta på spansk station inom 72h. Läs mer på ;Interrail.eu ;(välj Spain) i listan



Utan interrail?



Överväg möjligheten att använda färre interrail-resdagar och köpa vanliga biljetter istället. Då köps de enkelt online hos Renfe mfl, även om de inte alltid säljer så långt i förväg. ”Platsbiljett” i Spanien är i princip en rabatterad biljett så de går nog inte att köpa så långt i förväg heller. Det här spåret ger även möjlighet att resa med de bolag som inte är med i interrail.



Interrail gäller på Renfe i Spanien men inte på deras lågprisvarumärke Avlo och inte heller hos konkurrenterna Ouigo (ouigo.com/es) och Iryo (iryo.eu/en) som genom konkurrensen på flera spanska höghastighetslinjer, bl a Barcelona-Madrid, har medfört billigare vanliga biljetter (som alltid säljs inklusive den obligatoriska sittplatsen) för resenären.



Svårigheterna i Spanien är främst med Interrail. Vanliga biljetter är inga konstigheter.



Hendaye / Irun (Atlantkusten) mot San Sebastian



Du behöver resa en bit med det lokala tågbolaget Euskotren som inte ingår i interrail. Det kostar några € och Amara (Donostia) är stationen i San Sebastian. Sen fortsätter du med Renfe från stationen San Sebastian Donosta en bit därifrån.



Tidigare har Euskotrens tidtabeller inte funnits hos andra tjänster men från maj 2024 är de publicerade. Biljett köper du på stationen. 



 ; ;https://www.euskotren.eus/en







Portbou / Cerbere / La Tour de Carol mot Barcelona



Reservationsfria tåg, finns de inte i RailPlanner så lägg till dem manuellt. Det finns ibland två stationer i tidtabellerna; Port-Bou (Spain) och Portbou (France) men det är samma station. Tåg från Frankrike går till ena sidan av stationshuset i Portbou ("utomhus") , tågen i Spanien går på den andra (inne i banhallen). Sök på rätt station så är det större chans att de finns i tidtabellen. Har du inte Interrail köper du biljett på stationen, inte online.



Tidtabeller: https://rodalies.gencat.cat/es/horaris/







Kontroller



Det är i allmänhet säkerhetskontroll med väskröntgen innan du får gå på spanska snabbtåg. Biljetterna kollas ofta innan du får gå ut på perrongen, som i Frankrike.



Snabbtågsstationer



Stationerna där snabbtågen stannar ligger ibland lite utanför städerna och har inte alltid regionaltågsförbindelser. 

Portugal
Långt bort och platsbiljetter för Interrail köps på stationer, inte online.

Det är långt till Portugal så det kommer att ta ett tag. Du behöver ta dig igenom Tyskland, Frankrike och Spanien först. Speciellt Spanien kan upplevas bökigt med platsbiljetter och sökningar. 



För tåg i Portugal går det inte att beställa platsbiljetter annat än på stationen. Och har du läst om nåt nattåg från Hendaye så lades det ned 2020.



Ett alternativ är att inte använda interrail där och istället köpa vanliga biljetter. En resdag med interrail + nödvändiga tillägg blir ungefär samma pris som en vanlig biljett som enkelt köps online.



Biljettsläpp Madrid - Badajoz sommaren 2024 är det lite si och så med (förvisso Spanien, men den som reser till Badajoz och läser här är nog på väg till Portugal) https://jonworth.eu/no-amount-of-investment-in-infrastructure-can-save-rail-companies-from-themselves/











https://www.seat61.com/Portugal.htm



https://www.cp.pt/passageiros/en 




Det tar tid till Portugal



Platsbiljetter för Interrail köps på stationer i Portugal., inte online.



Det kanske är enklare att köpa vanliga biljetter istället för Interrail + platsbiljetter


Schweiz
None





Platsbiljetter ;



Platsreservation är ovanligt (det finns generellt plats) men möjligt på vissa tåg. Men det är obligatoriskt från gränsen på vissa tåg som fortsätter in i Italien. Du kan resa utan krav på platsbiljett till t.ex Lugano, Chiasso och sen vidare till Milano med regionaltåg (reservation är inte möjlig)







Bytestider



Korta bytestider är normalt.



Tågen gör ibland ovanligt långa uppehåll så bli inte orolig om tåget står still. Allt framgår av tidtabellen.



Mobilen &amp; wifi ;



Kolla ditt mobilabonnemang och se vad det kostar. Köp ev nåt paket med data, blir nog billigare per megabyte. Eller köp ett lokalt ”kontantkort”



Wi-Fi finns ofta på SBB-stationer, men Wi-Fi på tågen förutsätter att du har ett schweiziskt abonnemang.



Du behöver vara online för att aktivera en resdag på mobilt interrail. 



Specialtåg



Bernina



Det finns Bernina Express-tåg med stora fönster och dyra platsbiljetter. Men de vanliga tågen har samma utsikt och i en del vagnar kan du öppna fönstren.



Sen kommer du till Tirano i Italien där du fortsätter med regionaltåg (det går inte att reservera plats på dem) längs Comosjöns östra sida till Milano. Det blir ersättningsbuss en bit i Italien pga banarbete.



Centovalli



Domodossola (IT) - Locarno (CH), Interrail gäller, men med ett tillägg på 1.50 €/CHF för att åka med Panorama Express (PE i tidtabellen). Kan betalas på tåget.



Övriga ”express”:



Kolla för respektive tåg här: ;https://www.interrail.eu/en/plan-your-trip/tips-and-tricks/trains-europe/scenic-trains



Tänk på att det ofta går att åka samma sträcka i vanliga tåg som inte kräver reservation eller tillägg.



SBB-appen



Bra app, men den kan föreslå färjor som inte ingår i interrail. Kolla i RailPlanner – More – Rail network guides- Switzerland för mer info.



Summering




Inga krav på platsbiljetter inom Schweiz.



Förutom på specialtåg typ Bernina Express, och då är det dyra platsbiljeter.



Men du kan resa över Berninapasset i vanliga tåg du inte kan reservera



Byten kan verka kort, men är tänkta att funka, om inte så kommer det snart ett tåg till.




Del av Interrails karta





Storbritannien
None

London (Eurostar) 



Mer detaljer om resan till London



Inom Storbrittanien



Det finns bara två nattåg som platsbokning är obligatorisk på. På övriga tåg går det att boka plats gratis om du vill. Det är inget krav även om det tydligen kan stå så i Railplanner. 



Läs mer här: https://www.seat61.com/interrail-and-eurail-reservations.htm#UK





Länkar
None

Användbara länkar




https://www.interrail.eu/content/dam/pdfs/pass-guides/SV_IR%20Pass%20Guide%202022.pdf (pdf på svenska)



https://community.eurail.com/…/how-to-get-reservations-105



https://www.seat61.com/interrail-and-eurail-reservations.htm



https://www.interrail.eu/en/plan-your-trip



https://www.interrail.eu/en/plan-your-trip/reservations



https://www.theguardian.com/travel/series/rail-journey-of-the-month



https://direkt.bahn.guru/ - visa vart det går direkttåg från en viss station



https://jonworth.eu/interrail-tips-and-tricks/



Facebook-gruppen "Tågsemester"



https://www.zugfinder.net/en/start



https://www.vagonweb.cz/?&amp;lang=en



https://www.anomar.se/var-kan-man-fa-hjalp-egentligen/




Tågbolag




https://www.bahn.com/en Deutsche Bahn (tidtabeller för nästan allt)



https://www.oebb.at/en/ ÖBB – Österrike och flera andra länder



https://www.trenitalia.com/en.html



https://trenit.app/ (visar även Italo-tåg som inte ingår i Interrail.)



https://www.sncf-connect.com/app/en-en/home/search - Frankrike



https://www.renfe.com/es/en - Spanien



https://www.cp.pt/passageiros/en - Portugal



https://www.sbb.ch/en - Schweiz




Resebyråer o.dyl. 




Centralens resebutik i Kalmar



Anomar (resekonsult, håller bl.a föreläsningar och kurser)



Swedish Railtrotters / Tågcharter



Alingsås Resebutik




Kartor




https://www.interrail.eu/content/dam/pdfs/Interrail_Maps_2024.pdf (används på några ställen på den här sajten)



https://back-on-track.eu/night-train-map/ - Nattågskarta 



http://www.night-trains.com/files/night-trains-europe-map.png - Nattågskarta



https://www.openrailwaymap.org/



Apple Maps med "Public Transport" visar järnvägslinjer tydligt


Danmark
Tips för hur du tar dig igenom Danmark på smidigaste sätt, hur du köper platsbiljett mm

Pull up to the bumper, baby



Viktigast:




Obligatorisk platsbokning Hamburg - Köpenhamn (åt båda hållen) under sommaren.



Banarbeten med ersättningsbuss i juli



De tider du sett och planerat för under våren kan komma att ändras 








Obligatorisk platsbiljett under sommaren



Det kan stå i Railplanner att det är obligatorisk platsbiljett även under andra perioder. Vill du absolut resa utan platsbiljett så kolla med Deutsche Bahn om det står "Subject to compulsory reservation". Det har tidigare år varit perioder när det varit obligatoriskt men RailPlanner sagt att det inte är det vilket lett till mycket problem. Nu i april 2024 är det tvärtom - inte obligatoriskt, men Railplanner säger att det är det. Det har också hänt att DSB avpublicerat tidtabellerna så de inte synts i RailPlanner. Händer det så måste du lägga in tåget manuellt 



Platsbiljett (frivillig eller obligatorisk) kan köpas på Deutsche Bahn, välj "seat only". Eller hos DSB Utland (OBS! Du får upp en ruta där det är lätt att klicka fel och hamna bland vanliga biljetter. Klicka på "Luk" för att stänga popup-rutan)



Ersättningsbuss i juli



Det skall göras större banarbeten med ersättningsbuss del av sträckan 13-22 juli. Det lär väl bli tydligare framöver exakt vad som gäller. Räkna med längre restid och buss en bit. DSB Trafikinformation



Snälltåget har också info: "Ett banarbete på Själland gör att ingen tågtrafik kan passera från lördag kväll 13 juli till måndag morgon 22 juli. Snälltågets avgångar till/från Berlin är inställda ;". Samma gäller SJ. Deras tåg är markerade som "inställd" och inte "släpps senare".







Som alternativ till direkttågen Köpenhamn - Hamburg kan du resa via Tönder i västra Danmark 







Har du Facebook kan du kolla efter inlägg om "Tips för tågresans etapp norr om Hamburg" och få all tänkbar info om hur trafiken går. https://www.facebook.com/groups/tagsemester/announcements







Sammanfattning




Platsbiljett är obligatoriskt på sommaren på direkttågen till Hamburg.



Platsbiljett är nog lämpligt annat tid också, i alla fall på helger, liksom på Tysklands-tågen med byte.



Railplanner har ofta fel information åt olika håll vad gäller platsbiljett.



Det är risk för förvirrad info för Interrail-resenärer



Både frivillig och obligatorisk platsbiljett kan köpas hos DB



Räkna inte med servering på tågen.



Byte på 7 min i Frederica är planerat att funka.



Tider du sett under våren kan komma att ändras


Norge
None

Bokningar kan ske på https://entur.no/



Gör en sökning på avreseort och destination. Då kommer fler val upp. Klicka sen på  knappen "1 voksen 0 tillegg" och välj sedan Interrail/Eurail och skriv in ditt numret på ditt Interrail. Klicka sedan bort standardinställningen "Voksen 1" (klicka minus före siffran) och sen "Lagre valg" för att spara.



Du måste ha numret på ditt interrail för att kunna boka. Det sker någon form av kontroll att det är ett korrekt nummer så det går inte med vad som helst.



Det går bara att göra på deras webbsida, inte i deras app. 











Äldre info



Facebook-inlägg från 2022

Exempel-resor
Länksida till olika rese-exempel (italien, Frankrike, Spanien, London)

Hamburg Hbf, exemplen utgår härifrån



För att besvara frågan "hur tar jag mig bäst till &lt;populär stad&gt;" och varianter därav. Är dessa skisser "bäst"? Tja, det är subjektivt, men de är anpassade för att ge rimliga förbindelser för en ovan tågresenär samtidigt som det är resor utan alltför mycket väntan och övernattningar. Se det som en skiss där du själv behöver fylla i detaljerna för just din resa. Resten av sidorna hjälper dig med det, kolla i menyerna efter vad som är relevant för dig.



OBS! Läs om Danmark oavsett vart du skall



Exemplen utgår från Hamburg, du kommer att passera Hamburg om du åker tåg.



Från där du bor i Sverige tar du tåget till Köpenhamn. Sen fortsätter du genom Danmark till Hamburg. 



Paris



Spanien



Italien, Aosta-dalen, Sicilien / Kalabrien / Apulien



Amsterdam / Bryssel / London



Västra Danmark



Côte d'Azur

Paris-resa
Tips på hur du på ett smidigt sätt tar dig till Paris med tåg. Några olika förslag beskrivs, en del med nattåg.

Känner du inte igen Triumfbågen? Det kan vara för att denna är i Montpellier.



Några exempel på hur en resa till Paris kan göras med Interrail



Sverige- Hamburg 




Dagtåg: Sverige och Danmark



Nattåg med SJ eller Snälltåget (Info)




Hamburg är ungefär halvvägs mellan Stockholm och Paris.



Om du kommit till Hamburg med nattåg eller övernattat där kan du resa via Köln eller via södra Tyskland:



Via Köln



Stavas Cologne eller Koeln i Railplanner.



Dyrare platsbiljetter och begränsat antal passagerare med Interrail hos Eurostar (fd Thalys)




Hamburg - Köln (Frivilligt, Bokas hos DB)



Köln - Paris (Eurostar) (Obligatoriskt, Bokas hos SNCB eller Raileurope )




Via södra Tyskland



Direkt Tyskland - Paris




Hamburg- Mannheim (eller Frankfurt, Karlsruhe, Baden-Baden) bokas av DB (frivilligt).



Mannheim - Paris bokas på interrail.eu eller Raileurope (sida på den här sajten med instruktioner )




Regionaltåg till Strasbourg




Hamburg - Offenburg (eller vad tidtabellen säger) bokas på DB



Regionaltåg till Strasbourg (kan inte bokas)



TGV till Paris (info)




Nattåg från Hamburg 



Om du kommit till Hamburg med dagtåg.



Uppe med tuppen




Nattåg Hamburg- Offenburg (Info)



Regionaltåg till Strasbourg (kan inte bokas)



TGV till Paris (info)



Det finns regionaltåg från Strasbourg till Paris, men sommaren 2024 kommer de (troligen) att kräva platsbokning och de kanske inte passar in i schemat.




Sjusovare



Du åker med nattåget till Basel




Nattåg Hamburg - Basel (Info)



Regionaltåg till Mulhouse kan inte bokas



TGV till Paris (Info)



Du kan resa med TGV från Basel, men de platsbiljetterna blir mycket dyrare än på samma tåg från Mulhouse (inrikes)



Det finns regionaltåg från Mulhouse till Paris, men sommaren 2024 kommer de (troligen) att kräva platsbokning och de kanske inte passar in i schemat.




Sammanfattning




Platsbiljett krävs på direkttågen från Tyskland till Paris



Enklare resa med färre byten kräver dyrare platsbiljetter



Det finns möjlighet att åka nattåg del av sträckan.



Regionaltåg till Paris kan komma att kräva platsbiljett under sommaren 




Checklista för platsbiljetter



Utöver de platsbiljetter du behöver för att ta dig till Hamburg




Platsbiljett för dagtåg i Tyskland (frivilligt)



Platsbiljett för eventuella nattåg genom Tyskland



Platsbiljett för att ta dig från Tyskland eller östra Frankrike till Paris.



Platsbiljetten för Frankrike är INTE köpt av Deutsche Bahn online. 


Spanien-resa
Tips på hur du på ett smidigt sätt tar dig till Spanien med tåg. Några olika förslag beskrivs, en del med nattåg. Exemplet är till populära Barcelona, sen kan du fortsätta til resten av Spanien.

Salvador Dali-muséet i Figueres (en av de katalonska städer som passeras på väg mot Barcelona)



Exempelresa till Barcelona



 Fokus är på att komma fram snabbt (eftersom det är vad som frågas efter)



Ta dig till Hamburg.



Nattåg från Stockholm (köps av SJ eller Snälltåget) eller dagtåg med byten i Köpenhamn och kanske fler ställen.



Alternativ 1: Från Hamburg på morgonen



Du har övernattat eller kommer med nattåg från Sverige. Åk från Hamburg till en station där du kan ta ett direkttåg mot Marseille (du går av i Avignon TGV). T.ex Frankfurt, Mannheim eller Karlsruhe. Välj mer bytesmarginal än vad DB föreslår i sökningarna (vilket kan betyda en tidig avgång från Hamburg). Läs på sidan om Frankrike vilka alternativ som finns för att köpa platsbiljett.



Övernatta i Avignon. Tänk på att stationen Avignon TGV ligger lite utanför staden (som är värd ett besök i sig), men det går regionaltåg in till Avignon Centre.



Nästa dag finns några alternativ för fortsatt resa till Spanien:




Från Avignon TGV: Det spanska snabbtåget AVE (AVI) som kommer från Marseille och går till Madrid via Barcelona. Problemet är att platsbiljetter inte säljs utanför Spanien, förutom eventuellt på tåget. Det står lite mer om detta tåg på sidan om Spanien. Men detta är inget tåg som lämpar sig att planera att ta. För mycket chanstagning för att rekommenderas. Jag nämner det först eftersom det dyker upp som ett attraktivt alternativ i tidtabellen.



Från Avignon Centre: Regionaltåg (TER) till Portbou och sedan spanska regionaltåg till Barcelona. Det går några direkttåg om dan till Portbou, och några med byte i Narbonne.



Från Avignon TGV: TGV till Perpignan, sedan regionaltåg till Portbou som i alternativet ovan. Snabbare tåg, men det blir byten och väntan som kanske gör det ovärt, speciellt som du behöver platsbiljetter till TGV. 




Väljer du regionaltåg och vill stanna en natt i Occitanie kan det vara idé att överväga de dags-biljetter som finns för TER i Occitanie (även från Avignon Centre). Läs mer på sidan om Frankrike. 



En variant för den som gillar nattåg är att åka från Hamburg till Paris med dagtåg och sedan ta franskt nattåg (endast ligg- och sittvagnar, inga sovvagnar) från Gare d'Austerlitz till spanska gränsen, antingen till La Tour de Carol i Pyrenéerna eller till Cerbére vid Medelhavet precis norr om gränsen Spanien/Frankrike. Från Cerbere (FR) eller vanligtvis Portbou (ES) åker du vidare till Barcelona med spanska regionaltåg via Figueres och Girona.



Alternativ 2: Från Hamburg på kvällen.



Du har kommit med tåg från Sverige. Ta nattåg till Basel. Bokas hos ÖBB. Sedan finns olika alternativ som alla (utom den sista) ger ankomst i Barcelona samma kväll:




Regionaltåg (TER) till Mulhouse, TGV till Lyon och AVE (AVI) till Barcelona. Samma platsbiljettproblem som beskrevs i tidigare stycke. Rekommenderas inte.



Schweiziska IC-tåg (utan krav på platsbiljett) Basel SBB-Genéve, sedan franskt TER till Lyon och slutligen samma AVE (AVI) som i alternativet ovan till Barcelona (med samma osäkerhet kring platsbiljetter).



TGV från Mulhouse till Paris och TGV därifrån till Barcelona. Det är samma station i Paris (Gare de Lyon). TGV till Paris går från Zürich via Basel och Mulhouse, men platsbiljetterna blir mycket dyrare när tåget går över en gräns.



TGV från Mulhouse till Montpellier eller Avignon TGV. Därifrån antingen ett annat TGV till Perpignan eller Barcelona, eller regionaltåg till Portbou och vidare med spanska regionaltåg.



Basel-Geneve-Lyon och sen TGV till Perpignan, TER till Portbou och till sist katalonskt regionaltåg till Barcelona. Men du kommer inte längre än till Portbou, sen får du fortsätta nästa dag.




Fler möjligheter?



Hur många som helst. Ta fram en karta och se vad som finns längs vägen. De här förslagen är för den som vill minimera stoppen.



Interrail eller vanliga biljetter?



Det beror på många faktorer, de här snabba alternativen (som många frågar om) kräver dyra platsbiljetter. Du får räkna själv. Inom Spanien kan det kanske underlätta med vanliga biljetter eftersom du kan köpa dem själv online och du får lite fler valmöjligheter med andra bolag än Renfe. Men numera går det att köpa platsbiljetter till en del (men kanske inte alla) Renfe-tåg i Spanien online.



Fortsätta i Spanien?



Från Barcelona tar du dig vidare längs kusten söderut eller mot Madrid, se sidan om Spanien.



Tågbolag 



Deutsche Bahn https://www.bahn.com/en



SNCF https://www.sncf.com/en



Renfe https://www.renfe.com/es/en



Mer info



Sida om Spanien



Sida om Frankrike

Danmark-väst
Tips för att resa till och från Tyskland genom västra Danmark utan svält eller onödigt byte. Användbart om direkttågen är fulla.

Ett alternativ för att reservationsfritt men långsammare ta sig Hamburg - Köpenhamn och vice versa är via västra Danmark. Hamburg - Niebüll- Tönder - Bramming - Köpenhamn. Resan gjordes i maj 2023. Jag hade besökt Sylt på hemvägen och tänkte det kunde vara kul att prova, och jag passade på att dokumentera.







Stationsnamn



Stationer som kan ha annan stavning i tidtabellsappar: Niebüll - Niebuell och Tönder - Toender. Utöver det har de tyska stationerna ytterligare namn på den lokala dialekten men det är överkurs. "Moin" är den lokala tyska hälsningsfrasen.



Hamburg - Niebüll. 



Regionaltåg (går ej att boka plats) eller InterCity (platsbokning möjlig men inget krav). Det verkar gå tåg rätt ofta denna sträcka. InterCity-tågen utgår från till exempel Köln så det går att passera Hamburg utan byte. 



Niebüll - Bramming - (Esbjerg). 



Regionaltåg som verkar gå varannan timme. Bytet i Bramming är kort men det är tänkt så. För den som vill ha mer tid är det antagligen bättre att byta i Esbjerg. Det lär vara fler valmöjligheter för att tex äta lunch där. Se till att ha lite marginal i Niebüll så minskar risken för två timmar extra väntan.



(Esbjerg) - Bramming- Köpenhamn. 



Här går direkttågen en gång i timmen. Platsreservation är frivillig men rekommenderas (DSB, ÖBB eller DB). Men om du kliver på i tågets startstation Esbjerg så går det nog att hitta oreserverade platser.



Mat och dryck på tågen.



Om du inte åker ett InterCity från Hamburg så finns det nog ingen servering ombord på något av tågen detta inlägg handlar om. Kanske nån som går och säljer nåt i tåget Esbjerg- Köpenhamn men räkna inte med det. Troligen är ett planerat längre uppehåll i Esbjerg eller Niebüll det bästa alternativet om du inte har med dig mat. Det verkar finnas lite vanliga matbutiker och bagerier i Niebüll. Och ett café 100 meter från stationen. Bramming har några butiker men de hinner du inte med på ett 7-minutersbyte och blir då kvar där en timme minst.



Matbutiker i Niebüll (appen maps.me)



Lola’s café nära stationen i Niebüll



Esbjerg centrum har nog flest valmöjligheter när det gäller mat. Jag gick också förbi en Spar-livsmedelsbutik ganska nära stationen .



Railplanner 



Railplanner vill dela upp Niebüll - Esbjerg i två med byte i Tönder. Det är ett tåg som går hela vägen men ibland blir det tokigt i tidtabellerna när tåget byter nummer vid gränsen. Lösningen är att söka Niebüll - Tönder och Tönder - Bramming- (Esbjerg) som separata journeys. De två minuter som tåget stannar i Tönder är för kort för att appen (som tror det är två tåg) skall tillåta byte men du kan lägga in sträckorna som du vill och sitta kvar. Det gör att denna förbindelse inte dyker upp i Railplanner utan tricks, den verkar ta för lång tid.



RailPlanner: Samma tåg uppdelat på två resor



DB visar att tåget går hela vägen



Mer läsning: https://www.theguardian.com/travel/2023/jul/18/rail-route-of-the-month-hamburg-germany-to-denmark







Sammanfattning




Vägen över Tönder kan vara ett alternativ om tågen via Padborg är fullbokade.



Ingen reservation är möjlig från Bramming och söderut i Danmark.



Railplanner visar byte i Tönder men det behövs inte. Det visas så pga att tåget byter nummer.



 Ta med mat och dryck eller gör nåt längre uppehåll. 



Tåg Köpenhamn - Bramming - Esbjerg kan du reservera plats på.


Italien-resa
Tips på olika sätt att ta sig till Italien med tåg.

Milano Centrale



Alla (järn)vägar bär till Rom







Inlägget är dels för att visa alternativ, dels för att du skall förstå hur lång tid det tar. Men så fort du kommit till Milano eller Bologna tar du dig snabbt vidare inom Italien. Det som står om bokning mm gäller om du har interrail.



Praktisk info



Allmän tåg-i-Italien-info



Precis som i övriga exempel (Spanien och Paris) utgår vi från Hamburg. Men reser du med SJs eller Snälltågets nattåg och tänker fortsätta via München kan det vara enklare att byta i Berlin.



Snabbast är generellt via Milano. Även om du skall till Florens eller Rom. Det som ser kortast ut på kartan är inte alltid snabbaste vägen. 



Schweiz



Snabbast: Basel - Milano.



Platsbiljetter köps av ÖBB, eller så åker du reservationsfritt till tex Lugano och byter till regionaltåg till Milano. Chiasso är närmare gränsen, men utsikten från stationen i Lugano är bättre. Startar du på morgonen i Hamburg kan du vara i Milano på kvällen. Att hinna med nattåg från Milano är möjligt men det är inga stora marginaler.



Åker du nattåg från Hamburg så hinner du långt ner i Italien efter Milano.



Snyggast: Bernina



Snyggast: över Berninapasset (järnvägen är ett UNESCO världsarv). Chur - Tirano, troligen med korta byten på vägen men det är tänkt att funka så. Det finns specialtåg (”Bernina Express”) men de vanliga tågen går samma väg och du kan ofta öppna fönstret gör bättre foton. Det går inte att reservera plats på regionaltågen. Från Tirano i Italien går det tåg till Milano.



Åker du dagtåg från Hamburg får du räkna med en övernattning i tex Chur. Åker du nattåg till Zürich byter du där till ett tåg mot Chur.



Brig - Domodossola



Inga konstigheter men tågen som fortsätter till Milano kräver reservation som köps hos ÖBB. Även här kan du åka reservationsfritt men med fler byten.



”Gamla” vägen över Gotthard.



Lägg in Airolo som via-station. Det tar längre tid men ger mer utsikt. Reparationer i Gotthard-tunneln gör att många tåg går den här vägen (våren 2024).



Österrike



Brennerpasset



München- Innsbruck- Brenner - Bolzano - Verona. 



En del tåg går vidare till Bologna eller Venedig. Obligatorisk platsbiljett 1 juni-1 september som bokas på ÖBB, inte DB (de kan sälja resten av året när det är frivilligt). Det krävs ett tillägg (”supplemento”) på €10 som kan köpas av ÖBB eller betalas på tåget (ev lite dyrare på tåget). Det är det som står som "supplement required" i Railplanner.



Platsbiljett i 2 kl köpt av ÖBB skall kosta €13. €3 för platsen och €10 i tillägg.



Reser du med nattåg Hamburg - Innsbruck är det bara att fortsätta söderut över Brennerpasset med dagtåg och det är inga problem att vara i Rom till kvällen.



Om du byter till italienskt regionaltåg i Brenner slipper du tillägg. Ev blir det då byte i Bolzano också. De tågen går det inte att reservera plats på men stiger du på i startstationen Brenner lär det inte vara så mycket folk även om sommarens platsbiljettkrav kommer att göra att fler reser med dem.



Villach



Inte så vanligt alternativ för svenskar men det går tåg Wien - Venedig. Direkttågen kräver platsbiljett och "supplemento" (ÖBB).Nightjet



Från Slovenien



Tåg Ljubljana - Trieste. Ta de som går till Trieste Centrale, eventuella tåg som går till Villa Opicina ger dig problem när du skall vidare med lokalbuss. I alla fall gick det inte att köpa bussbiljett på stationen så jag fick åka med bussen en bit och springa av och köpa bussbiljett i en automat. De berömda spårvagnarna/bergbanan har varit på gång att "öppna snart" i många år nu. Men de gick ändå inte till järnvägsstationen Villa Opicina.







Nattåg



Från Hamburg



ÖBB kör nattåg från Hamburg mot Innsbruck/Wien eller mot Zürich. Det mot Zürich går senare (runt 22) och ger bättre bytestid om du tar eftermiddagståget från Köpenhamn.



Från södra Tyskland



Från München kan du ta ÖBB:s nattåg mot slutstationerna Milano, Rom, Venedig, La Spezia eller Ancona. 



Nattåget till Venedig utgår från Stuttgart och gör uppehåll i München strax före midnatt.



Inom Italien:



Inom Italien kan du resa med nattåg genom hela landet. Från Milano till Apulien eller Sicilien till exempel. Bokas via Interrail.eu eller ItaliaRail. Läs mer på sidan om Italien, kanske är vanlig biljett billigare.



Checklista för platsbiljetter



Utöver de platsbiljetter du behöver för att ta dig till Hamburg



- Platsbiljett för dagtåg i Tyskland (frivilligt)



- Platsbiljett för eventuella nattåg genom Tyskland



- Platsbiljett och tillägg för att ta dig från Tyskland eller Österrike över Brennerpasset mot Verona. Om du inte tar de reservationsfria alternativen.



- Platsbiljett (minst) för sträckan från gränsen Schweiz - Italien till Milano (om du inte vill byta tåg till reservationsfritt)



Mer info



Sida om Italien



Sicilien / Kalabrien / Apulien

Raileurope-instruktioner
Hur du bokar platsbiljett för Interrail av RailEurope och speciellt hur du gör det från mobil.

Raileurope



Raileurope kan också boka en del interrail-platsbiljetter. Du måste använda “dator-varianten” av deras webbplats. Om du bara har mobilen med dig behöver du ställa om webbläsaren där så att den väljer “desktop site”.







iPhone: Klicka på AA i addressraden så får du upp en meny. "Request desktop site" heter det på en iPhone inställd på engelska. 







Välj "Add Rail pass". 







Lägg till ditt Interrail med den klass du har.







Sen kan du söka platsbiljetter



https://www.raileurope.com



Krångligt att behöva ändra? Ja, men det är nog så att platsbiljett till Interrail är en såpass liten produkt att det kan vara svårt att motivera att lägga ned mer arbete på det för en återförsäljare som RailEurope.





om sajten
Info om sajten, kontaktvägar, hur du följer och info om upphovsrätt.

Den verkar bekant?



Jag skulle bara uppdatera lite på gamla sajten efter senaste tågluffen och så blev det så här :) 



Infon är från trainbookingse.wordpress.com men omstrukturerad, uppdelad och med menyer som förhoppningsvis gör informationen mer lättillgänglig. Det kanske blir nåt extra klick, men den gamla lösningen var för mycket text i ett dokument. Inlägg på den gamla sajten är länkade hit och kommer att finnas kvar så inte länkar och bokmärken dör. Det var mycket enklare att göra en ny sajt än att försöka ändra i den befintliga samtidigt som den används.



Den gamla sajten har fått mer än 65000 besök så förhoppningsvis var det många som fick en lättare semester med tåg efter att ha läst den.



Att den ligger på wordpress.com var från början för att det var väldigt svårt att hålla ett dokument uppdaterat på Facebook. Som bonus blir det tillgängligt utan Facebook-konto och flera kan ha tillgång och editera.







Följ



Större ändringar kommer att kommuniceras i blog-format som går att följa med RSS. 



Det går även att följa om du har Wordpress-konto, och med epost.



Eller med Mastodon interrailinfosvenska.wordpress.com@interrailinfosvenska.wordpress.com



Eget ansvar och eventuella fel



Allt är skrivet för att hjälpa till men fel kan förekomma. Skicka gärna ett meddelande om du hittat nåt felaktigt.



Vissa sajter tillåter "vad som helst" som Interrail-nummer. Där det är skrivet så har det funkat generellt, men det är ditt ansvar att allt stämmer. 



Feedback



Är det bra? Dåligt? Saknas något? Har du förslag? Du kan kommentera i ett formulär här. Vad jag redan vet är att det är betydligt mer information om de länder jag reser i än i andra. Vill du bidra är det välkommet.



Sharing is caring



Kopiera adressen till sajten eller en viss sida och dela fritt. 



Överkurs:



Om du vill återpublicera texten (inte bilderna) med eller utan ändringar gäller licensen CC BY-SA 4.0 – Attribution-ShareAlike 4.0 International 



Gratis



Ingen förtjänst på detta, eventuella annonser är för att Wordpress skall ha råd med drift, sajten körs med Wordpress gratisalternativ. Jag har heller inget behov av donationer för det här, ge hellre pengar till t.ex. OperationAid som stöttar barn och sjukvård i Ukraina 🇺🇦. De behöver det bättre.

Amsterdam / Bryssel / London
Tips för resa till Belgien, Nederländerna och vidare till London.

Tulpaner i Haag



Start i Hamburg



Såsom de andra rese-exemplen börjar vi i Hamburg på morgonen.



Till Bryssel eller Amsterdam är det inga konstigheter. Du väljer "no seat reservations" i Railplanner och åker åt sydväst. Det blir byten, i Osnabrück om du skall till Amsterdam eller Köln (Cologne/Koeln) om du skall till Bryssel. Det enda som kan förvirra är vilken station i Bryssel du skall välja. Ta Bruxelles-Midi om du inte vet att du skall nån annanstans. Platsbiljetter är normalt frivilliga med DB-tåg, men det kan ändras under sommaren. Håll koll, förhoppningsvis går de att köpa hos DB.



Har du tagit nattåg från Sverige till Berlin kan du åka direkt till Amsterdam.



Vidare till London.



Du kan åka från Bruxelles-Midi, Amsterdam Centraal (ombyggnad 2024) eller Paris-Nord.



Här blir det lite mer komplicerat. Du lämnar EU och Schengen-området så det blir passkontroll, det är hög säkerhet så ditt bagage kontrolleras och det finns saker du inte får ta med. Kolla på Eurostars websajt.



Ta till marginaler. 45-90 minuter säger RailPlanner, 30 minuter innan avgång stänger de. Dessa tider är kanske inte inräknade i sökningar du gör.



Platsbiljetter



Det krävs under sommaren platsbiljett på vissa tåg från Tyskland till Nederländerna.



Platsbiljetterna för Eurostar är obligatoriska, dyra och begränsade i antal för interrail. "Limited seats" står det i Railplanner. Det betyder att det kan finnas tomma platser på tåget, men det går inte att köpa platsbiljett för Interrail. De kan köpas på interrail.eu eller RailEurope  (Sida om bokning med Raileurope)







Raileuropes sajt.



















Limited seats, Allow extra time for boarding, €30 (+€2 hos interrail.eu)



Eurostar



https://www.eurostar.com/



De tåg som tidigare kördes av Thalys körs nu som Eurostar. De har även tåg t.ex Köln-Paris. Och från Paris går även tåg til London. Platsbiljetterna är lika dyra på sträckan Köln-Paris, men om det inte finns plats till London från Bryssel eller Amsterdam kanske det finns från Paris.



Alternativ 



när interrailplatserna är slut och vanliga biljetter är svindyra eller slut




Färja från Hoek Van Holland (7-8h)



Buss från Calais (och säkert från andra platser). De åker specialtåg genom tunneln.



Det verkar som färjorna Dover-Calais inte tar fotpassagerare



https://www.rome2rio.com/map/Calais/London



Segla (om de har regelbunden trafik 2024) https://saillink.co.uk 








Sammanfattning




Bryssel och Amsterdam är lätta att ta sig till. 



Kolla om det krävs platsbiljett Tyskland-Belgien/Nederländerna när du skall åka. Normalt krävs det inte men inför sommaren 2024 verkar det som det kan komma att krävas.



Tåget till/från London har dyra platsbiljetter, och en del moment innan du får gå ombord. Planera för att vara på plats i god tid.



Det finns inga lämpliga nattåg för den som kommer från Hamburg. Däremot går det nattåg mellan Amsterdam och Schweiz och Österrike.



Alternativen till tåget under Engelska Kanalen är få för resenärer utan bil. Buss (som åker tåg) är nog enklast.



Antalet platser som säljs för Interrail är begränsat.








Länkar




https://www.seat61.com/trains-and-routes/london-to-amsterdam-by-eurostar.htm



https://www.seat61.com/interrail-and-eurail-passes-on-eurostar.htm



https://www.eurostar.com/rw-en



https://www.seat61.com/trains-and-routes/london-to-paris-by-eurostar.htm


Platsbokning med DB
Hur du bokar platsbiljett hos Deutsche Bahn, med 1-2 uppehåll om du vill.





Ett exempel på hur DB kan användas för att betala platsbiljett en gång men inkludera flera tåg över flera dagar.



Exempel:




Interrail



Köpenhamn - Innsbruck i Österrike



Övernattning på hotell i Hamburg.








De funktioner vi använder är "Book seat only" nere till höger, och "Stopovers" nere till vänster.







https://int.bahn.de/en



Book seat only



Nu kommer den petiga delen. Fortsätt om du tycker det är kul eller om det är viktigt att spara in pengarna för separata platsbiljetter (som du annars köper och söker en delsträcka i taget). Att söka så här långt i ett sträck kommer att ge tokiga förslag om du inte lägger in pauser.







Stopovers



Du är fortfarande med på tåget? Bra! 



Efter att ha fyllt i sträcka, datum, tider och "Book seat only" klickar du på "Stopovers":











Här är 16 timmar stopp vid Hamburg Hbf valt. Du kan välja upp till 99 timmar och 59 minuter per stopover om du bokar på webben. I appen kan du sätta max 48h 55 min som stopover-tid. Det kommer att bli en del trixande och modifierande av sökningen innan du hittat kombinationen du vill.







Sen gör du en sökning. Det blev byte i Hamburg och München. Inte så pjåkigt. Men det blev avfärd 06:18 från Hamburg dag 2. En modifiering av stopover i Hamburg till 18 h gav ett bättre resultat. Ändringarna görs genom att klicka "Modify details" uppe till höger. Sen går du in på stopovers och väljer "Change" på det stopp du vill ändra.







Det syns bara på restiden (31h 52 min) att det är en resa som sträcker sig över flera dar.



Kommer du sen på att du vill stanna (eller bara ta några timmars paus) nån annanstans längs vägen lägger du in stopover för det och justerar längden så du får de tåg som blir bra för dig.



I fortsättningen av platsbiljett-bokningen kan du välja plats på de olika tågen (om möjligheten finns)



Sammanfattning




Välj "Book seat only"



Lägg till 1 eller 2 stopover om du vill. Köp annars platsbiljetter för varje sträcka.



Stopovers kan vara max 99 timmar och 59 min var om du bokar på webben, eller 48h 55 min i appen.



Justera stopover-tiderna tills du får de förbindelser du vill ha.



Detta funkar för det som Deutsche Bahn kan sälja platsbiljetter till. Frivilliga platsbiljetter och obligatoriska platsbiljetter till Danmark



DB kan (förutom sommartid) boka plats på vissa tåg in i Italien, men det blir ett tillägg på sträckan från gränsen Österrike-Italien. Läs mer på sidan om Italien. För att hålla det enkelt är detta exempel bara till Österrike.



Köp inte platsbiljett över franska gränsen. De är inte giltiga med Interrail.


Côte d'Azur
Tips för att ta sig till Côte d'Azur med tåg. Olika alternativ med både dagtåg och nattåg tas upp.

Att ta sig till Rivieran är till stora delar samma väg som till Spanien.



Från Hamburg på morgonen




TGV Frankfurt - Marseille. Övernattning i Marseille, du kommer fram för sent för att fortsätta. Du kan ta det här tåget från Mannheim, Karlsruhe eller Baden-Baden om du föredrar det framför Frankfurt Hbf. Mannheim är nog den station som ligger närmast stadskärnan om du vill se nåt mer än stationen.





Ta dig till Frankrike och övernatta i Strasbourg / Colmar / Mulhouse, fortsätt sedan nästa dag. Det går direkta TGV till Marseille och Nice. Från Marseille kan du åka regionaltåg österut. Det går förstås att övernatta i Tyskland, då tar du dig över gränsen till Frankrike på morgonen. 





Åk till Paris och ta nattåg till Nice därifrån. Kolla marginalerna. Via Köln verkar rimligt men det blir en dyr platsbiljett med Eurostar Köln - Paris.




Från Hamburg på kvällen med nattåg till Basel



Boka nattåget hos ÖBB




På morgonen tar du regionaltåg till Mulhouse och sedan TGV söderut.



Eller reservationsfritt: via Geneve till Lyon och därifrån regionaltåg till Marseille där du kommer fram såpass sent att du behöver övernatta.




Hemresa



Det går enligt tidtabellen att åka från Marseille på morgonen och ta nattåget från Hamburg till Stockholm på kvällen. Inga stora marginaler med SJ:s tåg, lite mer med Snälltåget som går senare på kvällen. Men rätt effektivt med 1 Interrail-resdag från Medelhavet till Stockholm. Bedöm själv om det passar och om krånglet om du missar nattåget är värt det.



Från Italien



Om du tar dig till Milano i Italien är det lätt att fortsätta till Frankrike. Det finns lite olika varianter, InterCity som kräver platsbokning (€3) eller regionaltåg med byten. Det finns "Regionale Veloce" som inte stannar så ofta, då blir restiden kortare. Från italienska Ventimiglia går det franska regionaltåg via Menton till Nice (och kanske lite längre). Du kan inte reservera plats på regionaltågen vare sig i Italien eller Frankrike.



Checklista för platsbiljetter



Utöver de platsbiljetter du behöver för att ta dig till Hamburg




Platsbiljett för dagtåg i Tyskland (frivilligt)



Platsbiljett för eventuella nattåg genom Tyskland



Platsbiljett för att ta dig från Tyskland eller östra Frankrike och söderut



Platsbiljetten för Frankrike är INTE köpt av Deutsche Bahn online. 




Övrigt



Läs mer om tåg i Frankrike



Öster om Marseille vinner du inte speciellt mycket på snabbtåg, det går inte att köra fort där. Finns det plats på TGV till Nice (om du skall dit) så välj det, kolla annars om det finns plats till Marseille och ta regionaltåg därifrån.



Bild på 8-personers-kupé på TER Marseille - Nice





Förseningar
Tips på hur du kan förebygga försenings-relaterade problem, och hur du hanterar em under resan.

När kommer tåget?



Förseningar förekommer såklart. Inte så illa som ryktena och fördomarna säger, men nåt som en resenär (oavsett transportsätt) måste ha i åtanke att det kan hända. 



"hälsan tiger still"



 ingen säger nåt alla gånger tidtabellen följs, men om det blir försenat...







Förebyggande




Bytestider. Ibland kanske den föreslagna tiden är kort. Risken är att du stressar upp dig även om bytet är enkelt. Förläng bytestiden isåfall. Se inlägget om Deutsche Bahn för exempel. Eller sök två gånger: istället för A - (B) - C söker du A - B och B- C separat.



Ha extra marginal inför kritiska byten som t.ex inför nattåg eller färjor. Det kan bli extra jobbigt att missa nattåg, även om du får ta andra tåg blir det inte så bekvämt som du tänkt dig.



Boende på hotell eller motsvarande med generösa incheckningstider funkar som en buffert vid förseningar. Rummet står kvar även om du kommer kl 17 istället för 15 som du tänkt dig. Nästa morgon är allt "nollställt" och du vet när du kan fortsätta.




Under resan




Har du Interrail är du lite "vid sidan om" ur ombordpersonalens synvinkel. Skulle du t.ex. köpa en vanlig SJ-biljett med byte har de koll på att du finns och att du skall byta. Reser du med Interrail känner de bara till den delsträckan du åker just nu. Du får inte automatiskt hjälp.



Med Interrail kan du ofta kolla själv vad som finns för alternativ, kan du ta nästa tåg utan platsbiljetter så är det bara att lägga in det tåget som en "journey" i Railplanner.



Friviliga platsbiljetter. Du kan i allmänhet få nya av kundservice på bytesstationen. Eller så åker du med utan.



Obligatoriska platsbiljetter: här måste du få nya. Prata med kundservice på bytesstationen. Är det kort om tid eller stängt, prata med personalen på nästa tåg innan du kliver på ett tåg du inte har platsbiljett till.



Se till att få ett förseningsintyg på det försenade tåget. "Certificate of delay" på engelska, "Verspätungsbestätigung" på tyska. Vad det heter på franska och italienska mm har jag ingen aning om. Det underlättar fortsatt färd.



Har du ett kort byte som du riskerar att missa så prata med personalen på tåget, de kanske kan kommunicera och se till att nästa tåg väntar. Men möjligheten att vänta varierar stort, de vill inte skapa ännu mer förseningar.



Var uppmärksam. En gång när jag åkte Köpenhamn-Hamburg med planerad ankomst runt kl 20 och marginalen till nattåget mot Innsbruck/Wien krympte så gick personalen runt och frågade om nån skulle med nattåget. Det var ca 30 min bytestid enl tidtabell, lite kort enligt mig (inför ett nattåg) men det är helt normalt enligt tidtabellerna.




Planera med marginal, ta ett tidigare tåg vid byte



Men det går ibland att planera för ett stressfritt byte med god marginal, men ta ett tidigare tåg i alla de fall när tidtabellen hålls. Om det inte krävs platsbiljett förstås.



Agreement on Journey Continuation (AJC)




When travelling by train through Europe, you will probably need to make a connection or two. You should be able to count on arriving at your final destination. That's why SJ and 15 other European train operators cooperate so that you can easily get help if you miss a connection due to a delay.




https://www.sj.se/en/about-sj/terms-and-conditions/ajc



https://www.sj.se/om-sj/regler-och-villkor/rattigheter-vid-forsening



Värt att notera är att Eurostar (tåg till London och t.ex Köln-Paris ) inte är med i AJC men i Railteam

Var det bättre förr?
Skillnader på tågresande förr och nu och varför det verkar krångligare än det är.





Går det inte att tågluffa som förr?



Jo absolut. Men det är inget ”tvång” längre. Du kan resa på många fler sätt idag med hjälp av all information som finns enkelt tillgänglig. Det är lättare i en del länder och svårare i andra att resa oplanerat, Men "förr" fanns det bara 1-månads Interrail, vilket gjorde det enklare att resa så. Det är svårare att göra med de billigare Interrail-passen med ett begränsat antal resdagar. Har du ett begränsat antal resdagar kan det till och med bli billigare att köpa platsbiljetter på snabbtåg, om alternativet vore att köpa fler resdagar. Res på ett sätt som passar just dig, planerat eller oplanerat. Det är din resa. När du gjort första resan, och känner dig tryggare med det nya sättet att resa på, vet du vilka delar du inte måste planera fullt lika mycket.



Det verkar krångligt?



Nja, inte värre än nåt annat. Den som har lärt sig och är van vid något tycker det är lätt. Den som inte har körkort har många hinder att komma över innan det är ‘lätt’ att köra bil. Andra transportsätt har andra fallgropar som är lätta att undvika – för den som vet hur det funkar. 



Några punkter jag hade sparat som ett standardsvar när nån som inte rest med tåg i modern tid bestämt förklarade att allt var jättedåligt nu. Kontexten är en facebookgrupp.




Det skrivs mer om problem än lyckade resor



Det som ändå skrivs om problemfria resor engagerar inte så det försvinner i flödet. Är det nån som har problem vill folk gärna kommentera om hur dåligt allt är.



Resenärerna är inte desamma. Förr: ungdomar. Nu: Alla. De som reser med barn vill undvika överraskningar och vill sitta tillsammans. De som är äldre orkar inte sova på bagagehyllan som förr. De vill ha första klass. Och de mittemellan kan betala lite för bekvämlighet. Ungdomarna saknas dessutom på Facebook så deras resande märks inte.



Tåg som transport istf ”tågluff”. Folk vill fortfarande till Malaga men de vill inte flyga.



250000 personer kan live-rapportera om minsta problem.



Folk sitter hemma i Sverige och påstår att det är krångligt och kaos i andra länder. Hände mig 2022 när Tyskland införde sin €9-biljett och jag reste problemfritt i Tyskland med just sån biljett. Eller när folk skriver om problem med tågfärjan Rödby-Puttgarden flera år efter att tågen slutade gå den vägen.



Folk överdriver och tolkar sin upplevelse till att vara nåt som gäller för alla tåg överallt hela tiden



Minnet sviker. Folk påstår sig ha åkt med tåg som aldrig fanns. Restriktioner för interrail som fanns förr glöms bort.



Exakt samma resa kan upplevas helt olika. Jag reste med en ersättningsbuss i Danmark och det var enkelt; Lägg väskan i bagageutrymmet, gå på bussen och sätt dig. Men ett annat sällskap virrade runt och krånglade så att det bara var Benny Hill-musiken som saknades.



Den som inte planerar speciellt mycket och reser med tåg som inte kräver platsbiljett behöver inte fråga så mycket.








Mycket av problemen är också Interrail-specifika. Sträckor som skulle vara enkla att köpa vanlig biljett till blir lite krångligare när det är Interrail inblandat. Speciellt om tåget passerar en gräns. Troligen för att Interrail inte är en så viktig produkt för nationella tågbolag som för svenskar på tågsemester. Så "det är krångligt" är ofta "det är krångligt att resa med Interrail i vissa länder". När jag gjorde en ovetenskaplig undersökning i FB-gruppen Tågsemester visade det sig att det var en liten andel som skulle till Spanien och Portugal, men de ländernas egenheter med Interrail gjorde att det var oproportioneligt mycket frågor kring dem. Majoriteten skulle till Tyskland (frågan var typ "vi skall till X med tåg", dvs destination, inte transitland). Men det är lätt att åka till och i Tyskland så det blir inte så mycket frågor kring det. Besöksstatistiken på den här sajten ger ett liknande resultat, det läses mest om Italien. 



Med den här sajten kommer du att lära dig att resa smidigt med tåg och Interrail-biljett. Och redan när du är på väg hemåt från din första resa kommer det att kännas lättare.

Sicilien, Kalabrien &amp; Apulien
Tips för tågresa till södra Italien. Apulien, Kalabrien, Sicilien. Italienska nattåg och deras olika kupéer beskrivs. Även info om lokaltåg som Interrail inte gäller på.

Färska blodapelsiner på marknaden i Syracusa



Eftersom Italien är ett populärt resmål tänkte jag komplettera det jag skrivit tidigare med hur man tar sig till de södra delarna.



Tåget åker färja över Messinasundet - mellan Skylla och Karybdis.







Har du inte läst hur du tar dig till Italien och sidorna om Italien respektive nattåg så är de relevanta för den här texten. 



Italiens höghastighetståg går snabbt, så länge rälsen tillåter det. Som synes på OpenRailWayMap är det i stort sett Turin - Neapel som är höghastighetsbana. Det röda på kartan.  En del snabba Frecciarossa-tåg går ända ner till Reggio Calabria ("spetsen på stöveln") men de vinner inte så mycket i tid söder om Neapel. 



När rälsen ändå inte tillåter höga hastigheter blir InterCity-tågen mer attraktiva med sina billigare platsbiljetter (€3 istället för €13). Eller regionaltåg, men de tar längre tid för att de stannar oftare och att det vanligtvis blir byten. Hursomhelst är det enkelt att åka till södra Italien, men det tar en stund. Vissa dagar går det InterCity från Milano till Reggio Calabria. 15 timmar tåg för €3 + en resdag interrail. Eller snabbare alternativ med dyrare platsbiljett.







Om du skall till Sicilien så finns det några alternativ:




Nattåg (InterCityNotte) från Rom, Milano mm som åker färja över Messinasundet.



Dagtåg (InterCity) från Rom (via Napoli och Salerno) som åker färja över Messinasundet



Dag eller nattåg till Villa San Giovanni på fastlandet, färja till fots och sen regionaltåg på Sicilien från Messina Centrale. Nattåget i det här fallet kan vara intressant om det inte finns plats på nattåget till Sicilien. Men om du använder en interrail-resdag så ta ett InterCity för €3 och åk med tåget på färjan.




Det finns flera nattåg, en del kommer fram på morgonen, då sker färjeresan innan du vaknar, sen finns det senare tåg som korsar Messinasundet när du mer troligt är vaken.



Hela processen med att få över tåget tar ca två timmar, vara 40 minuter är själva färjeresan. Tåget skall delas upp, köras runt på bangården, stå still, vänta, sättas ihop. Allt ingår i tidtabellen men jag tycker det känns segt. Du får gå ur tåget och upp i färjan om du vill.







nachtzugskarte.de 



Frukosten på italienska nattåg är inte så mycket att hurra för. Men kaffet är förvånansvärt bra även om det serveras i pappmugg tillsammans med en inplastad croissant och lite juice och skorpor. På vägen från Sicilien fick jag en "brioche" istället för croissant. Jag åkte sovvagn, det kanske är annan frukost i ligg/sittvagn. Tänk på att ha med mat om du åker nåt av tågen som kommer fram på eftermiddagen. Eller på tågen från Sicilien som lämnar Palermo vid lunchtid. Det går att äta nåt på färjan, men vad jag hört var det inte mycket att ha. Tågfärjan är tydligen Europas sista av sitt slag. De används bara till tåg och drivs av Italiens bolag som hanterar infrastrukturen för järnväg.







Det delas ut diverse prylar på kvällen också. I alla fall i sovvagn. 







Ordlista 



Om du kollar på trenitalia (i en del fall kan det vara bättre att köpa vanlig biljett än att använda Interrail och köpa till en platsbiljett. Det beror på vad du vill ha för klass och hur långt i förväg du köper):







Cucetta = Couchette = liggvagn



promiscou = blandat kvinnor och män i liggvagnskupén.



donna = liggvagnskupé för kvinnor.



Letto = säng = sovvagn



För sovkupé finns det olika standarder, en del ("Excelsior") med egen toa och dusch. De trafikerar inte alla linjer. 



"Cabina Intera" eller "uso esclusivo" = hela kupén. Väljs för alla passagerare som skall resa i samma kupé. Enda valet för sovvagn för den som reser själv.  Det går inte att dela sovkupé med främlingar, det är bara del i liggvagn som kan köpas. Covid-regel som jag gissar blev en kompromiss mellan smittskydd (inte blanda sällskap) och att det nog inte gick att ta bort så många liggvagnsplatser. En person i egen (dyr!) 6-personerskupé = 5 personer som inte kan resa.



Tåg på Sicilien



Inga konstigheter, bara att söka upp dem och åka. Circumetna ingår inte i Interrail, en dagsbiljett (runt €13 om jag minns rätt)  är nog enklast där. I övrigt är det Trenitalia-tåg. Det kan också vara värt att kolla resorna på Sicilien och jämföra med Interrail. Det kanske blir billigare med vanliga biljetter (och köpa färre Interrail-resdagar) om du skall nånstans på ön. Messina - Marsala kostar t.ex €25.







Apulien



Lite enklare eftersom det inte är nån färja. Ta dagtåg eller nattåg till t.ex Lecce. Skall du sen vidare till Gallipoli, Otranto eller nån annan av småstäderna köper du biljett i Trenitalia-appen eller på stationen för de tågen. De ingår inte i Interrail men kostar inte mycket. Och de går så långsamt att det inte hinner bli dyrt att resa med dem. 







Tågnätet på "klacken". När jag var där gick inte FSE-tågen på söndagar, då gick det bussar istället (biljettköp i Trenitalia-appen). 







Länkar



https://www.seat61.com/trains-and-routes/trenitalia-intercity-notte.htm





Aosta-dalen i Italien
Till Aosta-dalen i Italien med tåg.

Tidningen Vagabond kom just med en "tåg-special". Det finns med en artikel om Aosta-dalen som mest är reklam för att sälja resor. Med flyg. Inte ett ord nämns i "tåg-specialen" hur man tar tåget till Aosta-dalen. Men det får du reda på här.



Översiktskarta







Aosta-dalen ligger i nordvästra Italien, enda tågförbindelsen är mot Turin som enkelt nås från järnvägsknutpunkten Milano. Resa till Italien har jag skrivit om. Tågens slutstation är staden Aosta.







Alternativ till tågresa



Buss



Det går bussar till/från Chamonix (Frankrike) och Martigny (Schweiz), båda orterna har järnväg.



Linbana



Det går även att ta sig över Mont Blanc med linbana Courmayeur - Mont Blanc - Chamonix. Jag hade funderingar på det men så blev det molnigt den dag jag skulle resa så jag tog buss (Flixbus) Aosta-Chamonix. 



Turistbyrån kan hjälpa tlll med busstider för transport i dalen. 



Romerska ruiner i Aosta med Sankt Bernhardspasset i bakgrunden.







En del av Frankrike?



Det var en sak jag tyckte var intressant och det var definitivt oväntat. Aosta är tvåspråkigt, skyltar, menyer mm är på franska. Gatuskyltar kunde vara på enbart franska. De säljer italiensk gelato, men de säljer den inte på "italienskt sätt". Italien: välj storlek, sedan smaker. Icke-italienskt: välj hur många kulor du vill ha. Liknande fenomen med språk och gelato märks i t.ex Bolzano.  Det förde också med sig att jag förutsattes vara fransman eftersom jag inte var italienare. Och i Bolzano förutsätts jag vara österrikare.



Du kan läsa mer om historia och språk på Wikipedia.



Tack och lov är "il caffe" italienskt utan grannländernas åverkan. På "Place de la Republique" (endast franska på gatuskylten) serverades Hausbrandt från Trieste.







Slutsats:




Det går alldeles utmärkt att åka tåg till Aosta. 



Åk till Milano, sen till Turin och vidare till Aosta. 



Milano - Turin är kort och det går regionaltåg ofta. Läs mer om tåg i Italien.



Norrut (Schweiz) eller västerut (Frankrike) behöver du ta buss. Eller vandra / springa



Kaffet är italienskt och motstår fransk (p)åverkan.


Deutschland-Ticket 49€
Fakta om Deutschland-ticket som gäller på tyska regionaltåg, bussar, pendeltåg, spårvagnar mm. Liksom lite tips om resandet med denna biljett.

Deutschland-Ticket - ”Interrail Light” på tyska



Tyskland har även Deutschland-Ticket - en biljett som gäller på lokal- och regionaltrafik för €49 per kalendermånad. Tanken är att göra det lätt för tyskar att resa, främst till jobb. Den är inte gjord för turister, men kan användas av oss.







Uppdatering efter resa



En stor del av det som är skrivet här skrev jag innan jag använt biljetten, och jag ville förstå hur den köptes, används och vilka begränsningar som finns. Sen lade jag till en del specialfall. Det kanske verkar krångligt men det är verkligen enkelt. Du går på tåget/bussen/spårvagnen och åker med. Vid biljettkontroll visar du din Deutschland-Ticket. Det tog ett par dar innan det sjönk in att det inte är nåt mer som behöver göras. Ingen registrering av tåg och aktivering av resdagar som med interrail, de e bar’ å åk!



Snabbfakta 




Giltighetstiden är en kalendermånad. Tex 1-30 juni.



Det är en prenumeration som måste sägas upp senast den 10:e för att inte förnyas. 



Köper du efter den 10:e för innevarande månad blir den förnyad automatiskt.



Kalendermånad som sagt, reser du över månadsskiften behöver du för två månader.



Den är tänkt för tyskar som prenumererar, inte för turister



Den gäller inte på fjärrtåg (ICE, IC) men undantag finns



Den gäller inte på regionaltåg som körs av DB Fernverkehr, men undantag finns



Artikel på tyska om undantag



Det går långsammare och blir fler byten än med IC/ICE-tåg. Kanske inget för den som bara skall igenom Tyskland.



Du kan inte boka plats (förutom på de IC/ICE som undantagsvis ingår) och vissa regionaltåg (tex till Luxembourg)



Mer info finns till exempel hos Deutsche Bahn.



Artikel på tyska om oväntat otillåtna och tillåtna tåg.



Den gäller lite utanför Tyskland på några platser Artikel på tyska med karta



Den gäller inte på turist- och museijärnvägar. Typ ångloks-tåg. Troligen är det tydligt skyltat när du kommer dit och det kan även visas i DB Navigator-appen och på webben: "Deutschland-Ticket not valid" och så står det på vilken delsträcka den inte gäller. Eller så blir det tillägg. Ett exempel jag såg tog €10 extra per dag för de som har Deutschlandticket. De kanske får lite ersättning från offentliga medel och täcker upp resten med biljettintäkterna.



Det kan ge rabatt (Ermäßigung). Jag åkte bergbana för €4 istf €5.



Men den gäller på pendeltåg, tunnelbana, spårvagnar och vissa färjor (floder, sjöar)



Den gäller även på bussar, men inte på långfärdsbussar typ Flixbus (den gäller inte på Flixtrain heller). Bussar i städer och i "länstrafik". Det brukar gå att hitta "länsbussar" hos DB. Stadsbussar kan gå att hitta via kartjänster. Annars får du fråga på hotellet eller turistinfon. Eller gå til en busshållplats och kolla om det finns linjekarta och tidtabell där.



Endast 2 klass



Ingen servering ombord på regionaltågen, men det blir inte så långa delsträckor så du kan ofta äta/köpa mat i samband med bytena. 



Men det kan förekomma att nån går med en vagn ”Achtung! Minibar!” Eller att det fanns ett skåp i vagnen med snacks och dryck.



Wi-Fi finns ibland.



Du behöver ofta visa ”Ausweis” dvs pass eller Nationellt ID-kort, eftersom biljetten är personlig. Det är samma rutiner som för vanliga DB-biljetter.



Känns det krångligt med prenumeration och undantag? Tänk då "det är inget turistkort, det är för de bofasta men jag får också ta del av detta fina erbjudande" :) 




Inköpsställen 



Ett ställe att köpa den på är i appen Fahrplaner från https://www.vbn.de/en/tickets/ticket-offer/deutschland-ticket Inga konstigheter, svensk adress och betalning med kreditkort funkade för mig. Länk till var den sägs upp "at the next possible date" kom i bekräftelsemailet.



Det kommer även ett mail när den förnyas, med länk till att säga upp.



Jag köpte den 20 april för april, så det blev automatiskt förlängning till och med maj. Precis som förväntat. Biljetten kom till appen direkt efter köp och  1 maj kom det en ny utan att jag behövde göra något. 



Jag avslutade 21 april, och får ett tydligt mail:



Your Deutschlandticket  (...) has been cancelled as requested, effective 31.05.2024. After 31.05.2024, no new ticket will be issued and there will be no further costs for you. 



Så det verkar funka att både köpa och avsluta. Beroende på när du köper och reser kanske det blir två månaders prenumeration. 



Första dagen i månaden kom det automatiskt en ny biljett till appen.



Exempel



Om du vill använda den under en kalendermånad och bara betala för en månad. Du kan välja innevarande eller nästa månad som start.



Önskad månadKöpavslut Giltighetprisjuni1 maj - 10 junisenast 10 junijuni€49juli1 juni - 10 julisenast 10 julijuli€49augusti1 juli - 10 augustisenast 10 augaugusti€49



Om du reser över ett månadsskifte behöver du köpa två månader.  Du kan välja innevarande eller nästa månad som start.



Önskade månaderKöpavslutGiltighetprisjuni-juli1 maj - 10 junisenast 10 julijuni-juli2 x €49juli-augusti1 juni - 10 julisenast 10 julijuli-augusti2 x €49







Det finns säkert andra ställen att köpa på med liknande funktion.







Hitta tåg där Deutschlandticket gäller



I appen DB Navigator går du in på "options" - "Mode of transport" och väljer "Local/regional transport only". Motsvarande finns på webben. 











Sen verifierar du att biljetten gäller. Kolla  "Train / Journey information"  (det heter olika i app/webb) att det inte finns undantag.



Sånt här blir ett problem för turister som är ovana, de bofasta lär sig snabbt vilka av "deras tåg" biljetten inte gäller på. Det är i första hand ett pendlingskort, inte ett tågluffarkort.



Fast när jag kollar RE17 som enligt artikeln länkad tidigare inte skall funka så står det "Deutschland-Ticket valid" hos DB. Däremot står det inte så på andra regionaltåg, för där är det självklart att den gäller. Det står heller inte på  IC/ICE att den inte gäller, lika självklart det.  Förvirrande för turister, men lita på DB i tveksamma fall.



Info från DB (pdf) om vilka fjärrtåg som ingår











Komplement till Interrail



Om du skall vidare till t.ex. Frankrike eller Italien men ändå vill se lite av Tyskland kanske DT är ett alternativ. Då går det åt färre Interrail-resdagar. Det tar bort lite av "resdagshetsen" och möjliggör ett långsammare resande. Det går att göra samma med ett "continuous" Interrail, men de blir betydligt dyrare. Räkna med att det tar 2-3 gånger så lång tid att passera Tyskland jämfört med ICE. Som en del av semestern kan det vara trevligt, som ren transport blir det nog inte så kul.



Kuriosa







Färjor &amp; Ånglok



Här hittade jag en del info: https://www.d-ticket.info/faehren-und-co-mit-dem-d-ticket-nutzen



Fahrplaner-appen








Länk till Apple App Store  och Länk till Google Play



Den kan göra sökningar och visa rutten på en karta. Praktiskt för en överblick. DB Navigator hade karta i tidigare versioner.



Den var i några fall bättre än DB Navigator när det gäller S-Bahn (pendeltåg). De saknades i DBs app.



Ta fram biljetten i appen innan du går på tåget. Vid dålig uppkoppling (dvs normal för Tyskland) dröjer det ett tag innan den försökt göra en koll mot servern, den klarar dock att ta fram biljetten offline (antagligen snabbare om mobilen är i flight mode för då försöker den nog inte ens koppla upp). Har du använt RailPlanner känner du igen beteendet. När du tagit fram biljetten en gång verkade det gå snabbare nästa gång.



Klicka på biljetten så ökar ljusstyrkan.



Klicka på "kugghjulet" under sökfälten så kan du välja bort snabbtågen.  








Rabatter &amp; tillägg



"Historik-Zuschlag" på gammal järnväg &amp; "Ermässigung" - rabatt på bergbanan "Drahtseilbahn Augustusburg"













Regionaltåg



Blandade tåg. 1 med lok och vagnar, resten motorvagnar på min rundresa.





























Byten



Ofta korta byten på några minuter men planerade för att vara enkla tvärs över perrongen. Tågen har visst utrymme för att vänta in. Men det förekom också byten på typ 20 minuter, så om du vill se dig omkring så blir det 1 timme och 20 minuter (om tågen går varje timme). Jag missade ett byte på hela resan, det var 2-minutersbyte men det kom snart ett annat tåg.



Väntan på ett annat tåg.



Sittplats



Månadsskiftet april/maj när jag åkte är inte direkt högsäsong. Det var en hel del skolresor, när några skolklasser går på blir det trångt och högljutt. Annars var det bara ett tåg från turist-populära Marburg mot Frankfurt en söndag eftermiddag som var riktigt fullt.



Ett trick kan vara att byta där tåget utgår ifrån. Med den här typen av tåg som stannar ofta kan ofta byten vid en förortsstation föreslås ifall inkommande och utgående tåg går samma sträcka en bit närmast staden. Ruttförslag verkar föredra längsta möjliga bytestid. Men går tåget in till Hbf och nästa utgår därifrån så kan det vara större chans att få sittplats därifrån. På bekostnad av att Hbf ofta är större och stökigare, men det finns mer ställen att äta/fika/handla och att det kanske tar mer tid.



Exempel från Dresden där byte i Dresden-Neustadt föreslogs. Jag hade en dryg timme på mig och tog en promenad därifrån till Hbf. Kunde ha åkt spårvagn.













Boka plats?



Generellt så går det inte. De IC och ICE-tåg som ingår går det att boka plats på, se sidan om Tyskland



Men på regionaltågen Koblenz- Luxemburg (sitt i rätt del av tåget, den andra halvan går till Saarbrücken) fanns det sektioner (”Reservierungsbereich”) där det gick att reservera. Ingen indikation vid platserna som på ICE, fritt att sitta tills nån kommer med en platsreservation. Men i andra delar av tåget var det inte möjligt att reservera. Luxemburg förresten, de har avgiftsfri kollektivtrafik. D-Ticket gäller till första stationen i landet, sen är resan inom Luxemburg avgiftsfri.

















Tåget delas



Det förekommer att tåg kör med flera vagnar ihopkopplade för att sen dela upp dem och fortsätta till olika destinationer. Det sker med fjärrtåg också. Men eftersom du med Deutschlandticket inte har en biljett till en specifik destination kommer ingen att säga nåt vid biljettkontroll. Men destinationen står på displayen på vagnen och visas ofta på en display inne också. Det ropas ut också. På tyska. Det var enstaka tåg som detta skedde på men det är värt att nämna. 



Exempel från avgångstavla: "Zugteilung in Halberstadt" och vart främre ("vorderer") respektive bakre ("hinterer") tågdelen fortsätter.







Service på stationerna



Har du mest varit på storstädernas Hauptbahnhöfer är det dags att skruva ned förväntningarna. Det kan mycket väl bli byten på stationer där det inte finns nånting alls.



Appen Bahnhof Live visar vad det finns för butiker på stationen. Det kanske inte finns nåt alls, eller så är det enorm shoppinggalleria som på Leipzig Hbf eller Potsdam Hbf (ett sätt att smyga in söndagsöppet?). ”Yorma’s” är en närbutikskedja som finns på många stationer.



Butiker på Hof Hbf 



Halt! 



Vid en del väldigt små ”stationer” måste du trycka på stop-knappen i tåget (som på buss och spårvagn) om du skall av. Det kan på dessa stationer finnas knappar liknande de vid övergångsställen för att tåget skall stanna och ta med dig. Finns det inte får du väl vinka, det verkade som tågen ibland saktade in vid dessa platser. Det är väl om du skall vandra som du råkar ut för detta. Det kommer aldrig att behövas på stationer där det går att byta till andra tåg. 



”Bedarfshalt” är det tyska ordet. Du kommer att få höra varianter på ”bedarf”. Det framgår i DB Navigator vilka platser det gäller. Knappen på tåget heter ”Haltewünschtaste”, det kommer du också att få höra.







Reseexempel



Tåglüff



Köpställe med "paus-knapp"



Jag fick tips om https://www.mopla.solutions/de/tickets/deutschlandticket där det går att pausa prenumerationen senare i månaden än den 10:e så att den inte förnyas, under pausen går det sen att avsluta. Jag har inte provat själv och vet inte hur bra den funkar för svenskar.



Zusammenfassung




Deutschlandticket gör att du kan resa runt med tyska regionaltåg till en billig peng och även åka lokalt i städerna. 



Den gäller per kalendermånad och förnyas automatiskt, måste sägas upp före den 10:e i månaden för att inte förnyas för nästa månad.



Du kan inte boka plats på tågen Deutschlandticket gäller på (med några få undantag).



Ställ in "local transport" när du söker hos DB (webb, app)



Kolla i "Train / Journey information" att det inte finns några undantag.



Det är ett pendlarkort som gäller i hela Tyskland - inte primärt avsett för turister - så det är några undantag som verkar konstiga för oss.



Kan vara ett komplement till Interrail även för den som skall genom Tyskland.



DB är facit i tveksamma fall.



Appen FahrPlaner kan förutom att hantera din biljett även söka tåg och visa rutten på en karta.



Vissa specialtåg kräver ett tillägg, eller ger rabatter.


INTERRAIL-INFO
None

Det mesta du behöver veta för dina tågresor i Europa med Interrail.







Introduktion



Är det första gången du skall åka långt med tåg så börja med att läsa detta inlägg: https://trainbookingse.wordpress.com/2024/03/04/forsta-resan/



Det här dokumentet vänder sig främst till de som av olika orsaker vill boka plats och åka med snabbtåg och har Interrail-biljett. Det går igenom hur bokning går till i olika länder och hur ländernas ”egenheter” med interrail hanteras. En hel del är nog till nytta även med vanliga biljetter,



Texten är ursprungligen skriven av Oskar Drenske för Facebookgruppen "Tågsemester" sommaren 2022 och den situation som rådde då när "alla" skulle ut och resa igen och resebyråerna var överbelastade. Texten uppdaterades i maj 2023, varefter Oskar lämnade Facebook och därmed Tågsemestergruppen. En mindre uppdatering inför 2024 har gjorts av medlemmar i Tågsemestergruppen. 











IntroduktionAllmäntExempelresorTågluffa ”som förr”Komplicerat?BanarbetenSökningKorta bytenÄr interrail billigast?NattågPlatsbiljetter med InterrailBakgrundObligatorisk platsbiljettPlatsbiljetter är separata från RailPlanner-appenUtan tillägg?Inga platser kvar?1 &amp; 2 klassSkriva ut platsbiljetter?Återbetalning av platsbiljetter?Välja plats?interrail.eu 15 minuter RailPlanner-appenLita inte på appenOfflineTrip &amp; journeyAktivering av Mobilt interrail.Inbound / outbund (resa i Sverige)Om appen krånglarTåget är inte med i appen!QR-koden syns inte!Kopiera en trip från en mobil till en annan:Lands-specifik informationSverigeSJSnälltågetFullt?Nattåg från Tyskland och "inbound"-regelnDanmark ÖBB Nightjet samt italienska dagtågTysklandVad kan du inte boka online av DB?Bokning och platsprognos (DE)Stationsinformation (DE)NorgeLondon (Eurostar) och Thalys-tågItalienÖversiktPlatsbiljetter:Från Tyskland / Österrike:Från Schweiz:Nattåg inom ItalienItaliaRailApparByte Milano Centrale - RogoredoFrankrikeExempelresa till Paris Utan reservation?Hur köps reservation?TER i Normandie Över gränser (Tyskland/ Spanien / Italien)SpanienExempel Sökning efter spanska tåg ReservationerUtan interrail?Hendaye / Irun (Atlantkusten)Portbou / Cerbere / La Tour de Carol KontrollerPortugal.SchweizAndra länderÖvrigtFörseningar Sharing is caring



Allmänt



Exempelresor



Spaniel, Paris. Italien https://trainbookingse.wordpress.com/startsida/



Tågluffa ”som förr”



Texten vänder sig främst till den som vill ha bokade platser på tåg. Kanske för att ersätta flygresor med tågresor. Det är de som har flest frågor. Möjligheten att resa obokat och spontant finns kvar, men det blir ibland på långsammare tåg. Som det var förr. Men förr i tiden fanns det bara 1-månads interrailkort, idag finns även möjlighet att köpa ett begränsat antal resdagar. Snabbare tåg som kräver bokning kan då göra att du klarar dig med färre resdagar och sparar pengar. Res på ett sätt som passar dig.



Komplicerat?



Nja, inte värre än nåt annat. Den som har lärt sig och är van vid något tycker det är lätt. Den som inte har körkort har många hinder att komma över innan det är 'lätt' att köra bil.  Andra transportsätt har andra fallgropar som är lätta att undvika - för den som vet hur det funkar. Med den här texten kommer du att lära dig att resa smidigt med tåg och Interrail-biljett.







Banarbeten



I Sverige är Trafikverket väldigt sena med sin planering av banarbeten, vilket får till följd att det inte går att köpa biljetter.  Kolla om det går att ta en annan rutt eller åka en annan dag. Annars får du vänta tills Trafikverket är klara och SJ mfl vet när de kan köra tågen. Andra bolag än SJ säljer ibland tidigare men SJ säljer ofta med anslutning och verkar vilja ha allt klart innan försäljningen startar. 



Interrail har en del info om störningar (inkl planerade strejker) https://www.interrail.eu/en/support/travel-disruptions







Sökning



Ta en titt på en karta (länkat i slutet av detta dokument.) Använd t.ex Deutsche Bahn för att göra en sökning efter resväg.



Men på samma sätt som du kan söka med Google Maps efter en resväg från Sverige till Sicilien med bil och få ett förslag på en rutt som tar 38 timmar så är det inget krav på att göra hela resan i sträck. Sökningar är optimerade för snabbaste vägen även om det betyder att det blir ett uppehåll på 3h mitt i natten och liknande. Söktjänsterna är helt enkelt inte gjorda för att söka vettiga resor över hela Europa i ett sträck.



När du har en översiktlig rutt, börja bryta ned den dag för dag och se vad som är lämpligt och om det finns nattåg som passar. Kolla vad som mer finns längs rutten, kanske är det nånting som lockar? 



På många söksajter kan du klicka på tågnumret och få upp hela rutten. Kanske är det enklare men lite långsammare att åka längre med ett tåg? Nattåg är långsamma så tidtabellerna kan föreslå ett byte i gryningen för att ta ett annat tåg till samma destination som kommer fram lite tidigare. Nattåg Hamburg-Basel-Zürich till exempel, där föreslås byte i Basel.



Många söksajter visar mycket mer än de kan sälja biljetter till (vanliga biljetter eller platsbiljetter)



Korta byten



Ibland föreslås korta byten. Det skall normalt funka men kan kännas stressigt. Justera då bytestiderna så du får längre uppehåll. Den viktigaste frågan är vad som händer om du missar bytet. Går det ett tåg till om en halvtimme, eller blir du kvar över natten?



Är interrail billigast?



Kanske, kanske inte. Det beror på resmål, hur du tar dig dit och hur mycket framförhållning du har. En rättvis jämförelse är med flexibla biljetter, inte med de billigaste biljetterna. 



Prisjämförelse Interrail – vanliga biljetter: https://www.facebook.com/groups/tagsemester/permalink/3538501343036122/



Nattåg



Allmän info om nattåg är flyttad till en egen sida:



 https://trainbookingse.wordpress.com/2024/02/28/nattag/











Platsbiljetter med Interrail



Bakgrund



Det är värt att komma ihåg att Interrail har funnits i 50 år, men en del länder har gått över till biljettsystem där plats ingår i biljetten (”Globalpris”, ”IRT”, ”Integrated Reservation Ticket”). SJ snabbtåg till exempel. När de nyare systemen möter gamla Interrail uppstår mer eller mindre friktion och det går inte alltid så smidigt som att köpa en vanlig biljett. De allra flesta resorna sker med vanliga biljetter som tågbolagen säljer själva, men i den här gruppen är det en mycket större andel som reser med Interrail.



En del andra länder (Tyskland t.ex) har separat färdbiljett och platsbiljett. En vanlig biljett säljs normalt utan reserverad plats även på snabbtåg.



Obligatorisk platsbiljett




Om det är krav på platsbiljett så måste du ha det, annars har du ingen giltig biljett. 




Aktiverad resdag + ”journey” (det aktuella tåget) noterat i appen eller på pappret + platsbiljett för det aktuella tåget. Har du inte alla tre har du ingen giltig biljett.



Platsbiljetter är separata från RailPlanner-appen



Platsbiljetten är separat från ditt interrail. I vissa länder är det ett tillägg och krav, i andra länder är den bara till för att ha en plats garanterad, och be den som sitter där att flytta på sig. 




Platsbiljetter skall inte registreras i Railplanner-appen.




Platsbiljetter finns alltså i din epost, någon tågbolagsapp eller på papper. Inte i Railplanner. Precis som om du hade ditt interrail i pappersform.



Utan tillägg?



Det är många tåg där det inte krävs platsreservation och även många tåg där det inte går att reservera plats (regionaltåg). I appen RailPlanner kan du använda filtret "no seat reservation required" för att hitta tåg. Då är ditt Interrail den enda biljett du behöver.



Det är många frågor i gruppen kring platsbiljetter, och söksajter visar snabbaste förbindelserna som ofta kräver tillägg, så det är lätt att få intrycket att det krävs platsbiljett 'överallt'. Platsbiljetter skickas oftast med epost (förutom Spanien samt en del länder i Centraleuropa) så de går att beställa under resan.



Där det krävs i t.ex Italien, Frankrike och Spanien går det att vinna mycket tid genom att åka de snabba tågen som kräver platsbiljett. Det kanske kräver färre resdagar med interrail, eller ger mer tid på resmålet. Är det krav på platsbiljett så har du inte en giltig biljett utan den. Platsbiljetten är då en ”biljett med interrail-rabatt” och ditt Interrail visar att du har rätt till den rabatten.



I de flesta fall kan platsbiljetter köpas innan du köpt Interrailet.



Inga platser kvar?



Ser du inga priser kan det vara fullt, eller så söker du på fel ställe. En sökning på vanlig biljett visar om det är fullbokat eller inte. För att hitta rätt ställe för platsbiljetter, fortsätt läs. Det kan också hända att du söker på för lång sträcka där sajten du kollar på inte kan hantera alla inblandade länder. Eller så kanske du är för tidigt ute och biljetterna är inte släppta än. Det varierar i olika länder. Se https://www.seat61.com/european-train-booking-horizons.htm



1 &amp; 2 klass



1 kl får resa i 1 klass eller 2 klass.



2 kl får enbart resa i 2 klass.



En del länder har dyrare platsbiljetter i 1 klass, platsbiljetten måste vara till den klass du vill och får åka i.



Skriva ut platsbiljetter?



Ibland står det att de måste skrivas ut, men generellt verkar det inte vara något problem att visa upp dem i mobilen. Ingen har skrivit i gruppen om faktiska problem kring det.



Återbetalning av platsbiljetter?



Det varierar. SJ och ÖBB (nattåg) har möjlighet med olika villkor. SNCF kan återbetala om den är köpt av dem (i Frankrike)



I övrigt är det i många fall förlorade pengar om du ändrar dig. Men mindre pengar än en tågbiljett.



Välja plats?



I vissa fall kan du välja vilken plats du vill ha på en bild av vagnen (tex DB inom Tyskland SJ) i andra fall kanske du kan välja önskemål (bord, fönster, gång) och i andra fall får du en plats tilldelad. Bokar du flera platser blir de generellt nära varandra om det är möjligt.



interrail.eu 



Du måste ha ett konto där för att kunna köpa platsbiljetter (i de enstaka fall du köper där). Om du köpte interrail från interrail.eu har du redan ett konto, annars finns det en länk ”Sign up now”. Du måste vara inloggad för att vara säker på att gå korrekt information vid sökning. Men det mesta går att lösa på annat håll då slipper du också deras bokningsavgifter.



15 minuter 



Traditionen på tåg med frivillig reservation är att en plats som inte tagits inom 15 minuter, eller som lämnats, är fri. På tyska tåg släcks reservationsskylten. Markera platsen tydligt om du går och äter.







RailPlanner-appen



Lita inte på appen




Den har inte aktuella tidtabeller.



Den visar ibland konstiga bytesförslag 



Lite inte på den. Använd en online-tjänst för planering.




Offline



RailPlanner-appen har tidtabeller som uppdateras när det kommer en ny version av appen. Detta för att den skall funka offline. Hittar du inga tåg så börja med att uppdatera appen. Hittar du inget efter det kan du kolla motsvarande dag nästa vecka. Eller använd en onlinetjänst som t.ex bahn.com Den har information om varje land, det finns under "More - Rail network guides".



Verifiera med en onlinetjänst för landet det gäller att tiderna är korrekta. De kan ha ändrats men RailPlanner visar de gamla tiderna.



Trip &amp; journey



”Trip” är t ex ”tågluff sommaren 2024”.



"Journey" är ett specifikt tåg du åker med.



Endast en Trip per mobilpass och du lägger in varje tåg som en Journey i den trippen. Varenda tåg skall med oavsett om de kräver platsbiljett eller ej.




Om du inte lagt till tåget till ditt interrail (i RailPlanner eller på pappers-interrailet om du har sånt) så har du inte en giltig biljett.




Aktivering av Mobilt interrail.



Det krävs både numret på respass (Pass utfärdat av Polisen) eller nationellt id-kort OCH ett startdatum för att aktivera ett interrail mobile pass. Inget som görs av misstag. Det är också dubbel verifiering när en hemlandsresdag används.



I mailet (om du köpte från interrail.eu) finns instruktioner hur du lägger till interrail-passet i RailPlanner



Inbound / outbund (resa i Sverige)



Se Anna Björnsons inlägg om resdagar i hemlandet i Tågsemestergruppen.



Om appen krånglar



Om appen krånglar så verkar det ofta hjälpa att tvångsavsluta den eller starta om telefonen och prova igen. Appen funkar helt offline, men vid dålig uppkoppling funkar den dåligt. Stäng av mobildata tillfälligt. Att "stänga av" och "sätta på" en journey (tågsträcka) kan också hjälpa om inte biljetten kan visas. Prova också att ta bort den journey du skall göra och lägg till den igen. Appen har blivit bättre, det var mer problem när de mobila interrailpassen kom för några år sen.



Tåget är inte med i appen!



Hittar appen inte tåget? Längst ned bland sökresultaten finns en länk till "Add it manually" där ett formulär fylls i och tåget läggs till (kommer inte med på kartan, tyvärr). Det kanske kommer med i en senare uppdatering av appen så kolla igen närmare avresa. Detaljerad info här: https://trainbookingse.wordpress.com/2023/04/22/tag-som-saknas-i-railplanner/



QR-koden syns inte!



Du ser bara dagens QR-kod, har du aktiverat morgondagen måste du ändra datum för att den skall synas. Men aktivera en resdag först när du är helt säker på att du kommer iväg. 



Kopiera en trip från en mobil till en annan:



https://www.facebook.com/groups/tagsemester/permalink/3371660966386828/



Lands-specifik information



Sverige



Repetera hur resor i hemlandet fungerar först. 



SJ



Boka på webben, inte i appen. https://www.sj.se



Lägg till interrail som kundkort. Skriv numret på ditt Interrail som ”medlemsnummer”. Har du inte köpt än så går det att skriva in vadsomhelst. Det verkar inte som Interrail-numret kollas vid resan.



Barn under 6 år behöver inte egen biljett på nattåg om de delar bädd med vuxen, äldre barn läggs till som vuxna. 



Blanda inte in andra tåg i SJ:s bokning (tex Mälartåg där interrail gäller). Då blir det "vanliga" biljetter också. SJ: hur bokar jag plats med Interrail? ”2 kl Lugn" på SJ kan inte bokas med interrail.



När släpps biljetter: SJ: När släpps SJ:s biljetter



På ”resenärer”, välj ”Ändra &gt; ” och istället för SJ Prio väljer du Interrail elt Eurailkort. Det går att skriva i vadsomhelst och slutföra köp, förhoppningsvis kollas inte numret vid resa.



Välj "Kan återbetalas" så får du Interrailpriset. 830 kr för plats i sovvagn t.ex



Det verkar vara problem med att välja plats i nattågskupén. Låt bli att välja så går det att köpa.. Bokningssystemet är inte helt anpassat för Interrail. 



Snälltåget



Se: www.snalltaget.se



Fullt?



Skall du till Stockholm kan det gå att dela upp bokningen. Tåget är mest fullt "mitt på " sträckan. Tar du dig till t.ex Linköping så har du sparat tid även om du behöver resa med andra tåg sista biten. Det kanske går att dela upp i två bokningar på samma tåg, men med olika platser på de olika sträckorna.



Alternativt: Sök i Railplanner efter tåg som inte kräver platsbiljett. Det tar längre tid men det är inte så mycket att välja på. För sträckan Stockholm - Malmö går det att spara lite tid på att köpa egen biljett på sträckan i Östergötland som inte ingår i Interrail, och därmed inte behöva omvägen via Kalmar.



Nattåg från Tyskland och "inbound"-regeln



Nattågen från Tyskland ställer till det med hur Railplanner hanterar resdagar i hemlandet, om skall byta från det tåget kan du göra så här:



Knep &amp; knåp för nattåg i Sverige om du skall fortsätta i Sverige ankomstdagen:



Lägg in resan manuellt (kolla tidtabellen):



Hamburg - Odense (eller vad som verkar lämpligt i Danmark efter midnatt).



Odense- Sverige. Här kommer "inbound"-frågan och du kan fortsätta hela dan inom Sverige. Det går åt en resdag och ditt interrail måste vara inom giltighetstiden. Skall du inte längre än till nån av nattågets stationer behöver du inte göra detta.







Danmark 



Se Hans Bromans fastnålade inlägg "Tips för tågresans etapp norr om Hamburg" i gruppen. https://www.facebook.com/groups/tagsemester/announcements 







ÖBB Nightjet samt italienska dagtåg



Nightjet nattåg och italienska tåg som kräver reservation.



Köp "vanlig biljett" (”One-Way tickets and day tickets” och ange Interrail som rabattkort för alla resenärer https://shop.oebbtickets.at/en/ticket



"Change - Add discount - Interrail / Eurail - Globalpass - Confirm - Next" 



Skriv in från-till och datum, när du sen klickar  på "Find services" får du två val:




One-way tickets and day tickets - Rätt val



Seat reservation only (no ticket)  - funkar för frivilliga platsbiljetter, men inte för det som skall bokas här.




Priser för tillägget hittar du på https://www.interrail.eu/en/plan-your-trip/reservations/reservation-fees/night-train-reservation-fees Det är populära tåg och platserna går åt fort.







Tyskland



Deutsche Bahn har tidtabeller för väldigt många av Europas tåg och bra möjlighet att söka med olika inställningar. Men de visar mycket mer än de kan sälja.



Vad kan du inte boka online av DB?



Du kan inte köpa obligatoriska platsbiljetter av DB.  Dvs inte på snabbtåg från Tyskland till Frankrike (varken TGV från tex Mannheim eller Thalys från Köln). Inte heller sovplatser på ÖBBs nattåg (sittplats i ”tysk” vagn som är med i tåget går att boka av DB). Inte heller tågen till Danmark sommartid går att boka). 




Står det ”seat reservation required” i RailPlanner så kan du inte boka av DB.




Bokning och platsprognos (DE)



Om det är nåt som DB kan sälja (plats)biljett till.



Deutsche Bahn, välj "seat only" och sök sen efter tåg. Flera tåg kan ingå i ett platsbiljettköp. Men inga krav på platsbiljett inom landet. https://www.bahn.com/en Det funkar även i appen DB Navigator, men där gör du sökningen först och sen under listan av biljetter kan du välja ”seat only”



Om du söker hos DB för ditt tåg några dar innan kan du se vad förväntat antal passagerare är - "low demand" till "exceptionally high demand" - och bedöma om du vill ha platsbiljett. Det kan också vara så att bara delar av sträckan förväntas ha mycket folk.



Stationsinformation (DE)



Stationsinfo: https://www.bahnhof.de/en







Norge



https://www.facebook.com/groups/tagsemester/permalink/3377415639144694/







London (Eurostar) och Thalys-tåg



Det är begränsat antal platser tillgängliga för de som har Interrail på Eurostar till/från London.



För köp krävs ett "pass cover number" som går att skapa här:



Pass Cover Number Generator



Boka här:  https://www.b-europe.com/EN/Booking/Pass#TravelWish 



Tänk på att du måste checka in och gå igenom pass- och säkerhetskontroll innan du får gå på Eurostartåget. Se till att ha tillräckligt med tid för det.







Italien



Översikt



allmän info: https://www.seat61.com/train-travel-in-italy.htm



Rutt-exempel: Alla (Järn)vägar bär till Rom 




Uppdateringarna av italienska tidtabeller kan ibland komma nära inpå, ser du inga tåg så kolla närmare i tid. 




Speciellt tidtabellsbytet i juni ställer till det vid sökningar. Troligen inga dramatiska ändringar, så grovplanera efter motsvarande veckodag nu.



Regionaltågen går det inte att boka plats på, det är bara att åka med. I Trenitalias app väljer du Journey Type - Regional Trains.



Använd appen Trenit! Den ger info om förseningar och vilket spår tåget kommer på vid varje station. Spårinfon kan dock ändras tätt inpå. Den visar också planerade strejker. Du kan också göra "follow" på en sökning och få notifikationer om nåt avviker.



Trenitalias app kan användas för att söka tåg-status och sätta notifieringar om det är nåt som avviker.



RailPlanner verkar sakna många InterCity-tåg.De går ofta långa sträckor, stannar inte i varenda by och kostar bara €3 i reservation hos ÖBB. 



Platsbiljetter:



Antingen krävs det platsbiljett, eller så kan du inte boka plats (generellt tåg som heter "regionale"). Platsbiljett för FrecciaRossa, InterCity mm kan du köpa på ÖBB på samma sätt som nattåg  - Interrail som rabattkort, inte "seat only". Trenitalia säljer inte platsbiljetter för interrail online, bara på station. https://shop.oebbtickets.at/en/ticket



Från Tyskland / Österrike:



Direkttåg München - Verona (EuroCity) Platsbiljett köps av DB eller ÖBB. I det senare fallet som på nattågen (vanlig biljett med interrail som rabattkort, €13)




Du skall inte välja "seat only", då får du bara plats och inte tillägget.




Om du köper platsbiljett på DB (eller om du åker med utan platsbiljett) tillkommer ett tillägg på €10 som kan betalas på tåget; "supplemento". Eventuellt några € extra på tåget. Det framgår från mars 2023 i RailPlanner att det behövs ett tillägg; ”supplement required”. Alternativet är att ta italienska regionaltåg från Brennero. Det blir då oftast byte i Bolzano också.



Från Schweiz:



Även EC-tågen från Schweiz kan generellt bokas via ÖBB. Eller så väljer du "no seat reservations required" i Railplanner och får byta i en extra gång vid stationen närmast gränsen.



Nattåg inom Italien



Plats på Trenitalias nattåg "InterCityNotte" köps på Interrail.eu eller ItaliaRail. Observera att tillägget kan vara dyrare än en hel vanlig biljett och kan ha problem att sälja flera personer till en kupé.



ItaliaRail



Det går även att köpa platsbiljett av ItaliaRail Det behövs ett ”pass cover number” som du kan skapa hos interrail.eu  Avgift 1€ utöver platsbiljetten, men det går tydligen att välja plats.



Även ”the man in seat 61” har instruktioner 



Appar



Trenìt! är bra, visar kartvyer, spårinfo mm. 



Trenitalias app kan du köpa biljetter i om du inte använder interrail. Då slipper du stämplingen som krävs av pappersbiljetter som inte är till viss avgång. Den visar också hur många lediga platser det finns i regionaltågen. 



Båda kan sätta bevakningar på tågstatus 



Byte Milano Centrale - Rogoredo



Det verkar som RailPlanner föreslår tokiga byten i Milano. Centrale till Rogoredo med tunnelbanan. Troligen inte nödvändigt. Sök resa till Milano Centrale och sen ny sökning från samma station och se om du får vettiga resultat. Om stationsbyte verkligen krävs skulle jag lägga en timme på det. 







Frankrike



Precis som i Italien finns det två typer av tåg; de där du måste boka plats, och de där du inte kan boka plats. För att hitta tåg som inte kräver platsbiljett kan du använda RailPlanner-appen och under "options" välja "no seat reservations required".



SNCFs app är rätt dålig. Ibland visar den inte förbindelser med byten (kolla då tågen var för sig) och om du väljer tågtyp TER för att undvika platsbiljetter så verkar den tycka att en delsträcka med TER och resten med TGV eller Intercites är rimligt. Och så visar den ibland reklam när du vill se ett sökresultat. 



Exempelresa till Paris 



https://trainbookingse.wordpress.com/2023/03/21/till-paris-med-interrail-och-platsbiljetter/



Utan reservation?



Tips för Paris är att söka från Mulhouse Ville som har 2-4 direkttåg till Paris per dag. Mulhouse nås enkelt från Basel dit det går direkttåg från Hamburg. Från Strasbourg går det 2 direkttåg ett i gryningen, ett på eftermiddagen. Både alternativet från Mulhouse och från Strasbourg är regionaltåg.



Men det verkar bli reservationskrav på dessa under sommaren 2024. 



Med det sagt, här är hur interrail och platsbiljetter funkar i Frankrike, det blir inte mycket krångligare än så här. Antingen krävs det platsbiljett,(TGV, IC) eller så kan du inte boka plats (TER). Fast det finns TER i Normandie som kräver reservation (köps bäst på station) och det finns Intercites som inte kräver reservation).



Köp platsbiljetter på interail.eu både inom Frankrike och de tåg som går över gränsen till Tyskland. SNCF säljer inte platsbiljetter för interrail online, bara på station.



Tågbyte i Paris betyder ofta byte av station



Hur köps reservation?



Det finns en kvot av platsbiljetter för interrail som kostar €10, sen finns det en kvot till för €20. Interail.eu säljer för närvarande bara €20-biljetterna. De för €10 säljs på station eller hos SNCB.




resebyrå



på station/automat i Frankrike



via Belgiska SNCB (bokningsavgift €4 per bokning, kan vara flera personer)



På interrail.eu (bokningsavgift €2 per person)



Kolla först på https://www.sncf-connect.com/en-en/ om tåget är fullbokat (=inga biljetter säljs). Finns det biljetter där men inte på interrail.eu finns det en möjlighet att det går att ordna.



Via telefon från SNCF och de skickas med e-post. Liksom vid köp i Frankrike går de att boka om. Det går även att ringa, läs mer på Interrail.eu (välj France) i listan




För köp på SNCB krävs ett "pass cover number" som går att skapa här:



https://www.interrail.eu/en/book-reservations#/generatePassCoverNumber



Sen borde det gå att att använda det och boka på https://travel.b-europe.com/Eurail-GE/en/booking-tgv#TravelWish eller här om det är Thalys från Köln, Amsterdam eller Bryssel:  https://www.b-europe.com/EN/Booking/Pass#TravelWish 



Större stationer har biljettkontroll innan du får gå ut på perrongen till snabbtågen. Kan vara skönt att nån kollar att du är på rätt tåg. Men kom inte i sista minuten till stationen.



TER i Normandie 



Regionaltåg i Normandie med interrail kräver en billig (några €) reservation som köps på station i Frankrike. Går inte att köpa online.



Över gränser (Tyskland/ Spanien / Italien)



Till exempel Tyskland-Frankrike, Spanien-Frankrike. Det är ofta dyrare och kan vara svårare att göra själv online. Prova på Interrail.eu annars är det på station i nåt av länderna eller via resebyrå som gäller. Det verkar som inget tåg visas om det inte finns platsbiljett att köpa på interrail.eu vilket kan vara förvirrande. 







Spanien



Nytt i juli 2023: Det skall tydligen gå att boka platsbiljetter på vissa Renfe-tåg via bokningen på interrail.eu 



Hittar du inte önskat tåg där så återstår nog de tidigare alternativen. Jag har inte kollat hur långt i förväg det går att boka, men gissningsvis en månad som de flesta av deras vanliga biljetter.



Exempel 



https://trainbookingse.wordpress.com/2023/03/15/spanien-exempel/



Sökning efter spanska tåg 



Många av Spaniens tåg finns inte i öppna databaser (som bl a Railplanner använder). Sök förbindelser på https://www.renfe.com/es/en Lokaltåg har egna siter och syns inte hos Renfe, t ex https://rodalies.gencat.cat/en/horaris för Katalonien/Barcelona.



Reservationer



Platsbiljetter krävs på de flesta tåg (ej lokal) men kan tyvärr inte köpa online utan bara på stationer eller hos resebyråer. En del svenska resebyråer kan skriva ut platsbiljetterna och skicka med post (om du får tag på en resebyrå). Det går att boka plats på TGV (se Frankrike ovan) till Perpignan strax norr om gränsen mot Spanien och sen åka lokala tåg utan krav på platsbiljett. Gäller även gränspassagen Hendaye–Irún/San Sebastian.



Paris-Barcelona skall gå att köpa online på interrail.eu numera. Dyr, men snabb.



Och det kan gå att ordna i Tyskland eller Schweiz på vägen till Spanien. Kolla hos Renfe att det finns platser kvar först. https://community.eurail.com/train-connections-reservations-47/how-to-get-reservations-105/index2.html?postid=18419



Deutsche Bahns telefonkundtjänst kan också fixa och de skickas på med post (riktigt brev med frimärken) för en portokostnad av €5.90 eller så kan de hämtas i automat på station i Tyskland.



Det finns tåg där du kan resa med Interrail utan reservation men de kräver en del ansträngning för att hitta och det blir nog en lång resa med många byten och övernattningar.



Det kan hända att de vill att du aktiverar en resdag för att få köpa platsbiljett, är det inte för samma dag kan du avaktivera resdagen efteråt. Är det samma dag finns en risk att du aktiverar en resdag men att det inte går att köpa platsbiljett (tåget är fullt). Det verkar vara så de jobbar. 



Det går även att ringa och hämta på spansk station inom 72h. Läs mer på Interrail.eu (välj Spain) i listan



Utan interrail?



Överväg möjligheten att använda färre interrail-resdagar och köpa vanliga biljetter istället. Då köps de enkelt online hos Renfe mfl, även om de inte alltid säljer så långt i förväg. ”Platsbiljett” i Spanien är i princip en rabatterad biljett så de går nog inte att köpa så långt i förväg heller. Det här spåret ger även möjlighet att resa med de bolag som inte är med i interrail.



Interrail gäller på Renfe i Spanien men inte på deras lågprisvarumärke Avlo och inte heller hos konkurrenterna Ouigo (ouigo.com/es) och Iryo (iryo.eu/en) som genom konkurrensen på flera spanska höghastighetslinjer, bl a Barcelona-Madrid, har medfört billigare vanliga biljetter (som alltid säljs inklusive den obligatoriska sittplatsen) för resenären.



Hendaye / Irun (Atlantkusten)



Det är ett "glapp" och du måste kolla tider med baskiska  https://www.euskotren.eus/en för att komma till t.ex San Sebastian där du sen kan kolla tider hos Renfe (San Sebastian Donosta heter fjärrtågsstationen). Euskotren ingår inte i Interrail men det kostar bara några €. Deras tidtabeller finns inte hos andra söktjänster. Biljett köps på stationen.



Portbou / Cerbere / La Tour de Carol 



Reservationsfria tåg, finns de inte i RailPlanner så lägg till dem manuellt. Det finns två stationer i tidtabellerna; Port-Bou (Spain) och Portbou (France) men det är samma station. Tåg från Frankrike går till ena sidan av stationshuset i Portbou, tågen i Spanien går på den andra. Sök på rätt station så är det större chans att de finns i tidtabellen. Biljett köps på stationen, inte online.



Tidtabeller: https://rodalies.gencat.cat/es/horaris/



Kontroller



Det är i allmänhet säkerhetskontroll med väskröntgen innan du får gå på spanska snabbtåg. Biljetterna kollas innan du får gå ut på perrongen, som i Frankrike.







Portugal.



Här går det inte att beställa platsbiljetter annat än på stationen. Och har du läst om nåt nattåg från Hendaye så lades det ned 2020.



Ett alternativ är att inte använda interrail där och istället köpa vanliga biljetter. En resdag med interrail + nödvändiga tillägg blir ungefär samma pris som en vanlig biljett som enkelt köps online.



Schweiz



Eget inlägg: Schweiz 







Andra länder



Kolla på Interrail.eu för platsbiljettinfo. På Seat61 för allmän info.







Övrigt



Förseningar 



Ta hjälp av personal på tåg och stationer om det behövs. Du kan också få ersättning för förseningar. https://www.interrail.eu/en/support/delay-compensation



Covid



Restriktionerna är i praktiken borta. Kolla https://reopen.europa.eu/en för aktuell info.







Fler frågor?



Gör ett eget inlägg i gruppen och tänk på att ta med varifrån du åker, hur många och om det är barn med. Samt om du har interrail eller inte. Ju mer information du ger desto lättare kan gruppen hjälpa dig. Har du problem med nån bokningssajt så ange vilken, och gärna vilka tåg det är problem att boka.







Kartor



 Översiktskarta



(pdf) https://www.interrail.eu/content/dam/pdfs/Interrail%20map%202022.pdf



Detaljkarta



(online) https://www.openrailwaymap.org/







Länkar



Filer i gruppen (en hel del är dock inaktuellt):



https://www.facebook.com/groups/tagsemester/files/files



Liknande guide på engelska:



https://community.eurail.com/.../how-to-get-reservations-105



https://www.seat61.com/interrail-and-eurail-reservations.htm



https://www.interrail.eu/en/plan-your-trip



https://www.interrail.eu/en/plan-your-trip/reservations







Tågbolag, de flesta har appar också.



Deutsche Bahn (tidtabeller för nästan allt)



https://www.bahn.com/en



ÖBB – Österrike och flera andra länder



https://www.oebb.at/en/



Italien



https://www.trenitalia.com/en.html



https://trenit.app/ visar även Italo-tåg som inte ingår i Interrail.



Frankrike



https://www.sncf-connect.com/app/en-en/home/search



Spanien



https://www.renfe.com/es/en



Portugal



https://www.cp.pt/passageiros/en



Nattågskarta 



https://back-on-track.eu/night-train-map/



Nattågskarta (inte helt aktuell)



http://www.night-trains.com/files/night-trains-europe-map.png



Interrails guide på svenska (pdf-format) https://www.interrail.eu/content/dam/pdfs/pass-guides/SV_IR%20Pass%20Guide%202022.pdf







Sharing is caring



Licensierat (om du vill sprida eller förändra och sprida) med CC BY-SA 4.0 - Attribution-ShareAlike 4.0 International



https://creativecommons.org/licenses/by-sa/4.0/



I korthet: 



Dela; kopiera och distribuera.



Förbättra: förändra texten och gör något nytt. 



Med villkoren att det krävs hänvisning att texten kommer härifrån (https://trainbookingse.wordpress.com)  och den måste spridas med samma licens. Enklare än det låter.



















För skribenter
None

Sajten är uppbyggd kring Pages inte Posts



Menyn kräver lite handarbete för att lägga till nya sidor



Rese-förslagen används inte så mycket. 



Kolla stats för att se sidvisningar.  Ett nytt "boost-inlägg" kommer att ge några hundra extra visningar. Facebook gillar nytt. Överväg att göra det nån gång i veckan.



Fastnålat inlägg ger en basnivå av visningar och nånting som andra kan hänvisa till.

Blog
None
 
Amsterdam   Bryssel   London
None

Amsterdam / Bryssel / London (ny sida)



För den som prenumerar på uppdateringar





Platsbokning + stopover med Deutsche Bahn
None


https://interrailinfosvenska.wordpress.com/platsbokning-med-db


Côte d'Azur
None

Ny sida: Côte d'Azur

Aosta-dalen med tåg
Tidningen Vagabond kom just med en "tåg-special". Det finns med en artikel om Aosta-dalen som mest är reklam för att sälja resor. Med flyg. Inte ett ord nämns i "tåg-specialen" hur man tar tåget till Aosta-dalen. Men det får du reda på här.

Tidningen Vagabond kom just med en "tåg-special". Det finns med en artikel om Aosta-dalen som mest är reklam för att sälja resor. Med flyg. Inte ett ord nämns i "tåg-specialen" hur man tar tåget till Aosta-dalen. Men det får du reda på här.



Översiktskarta







Aosta-dalen ligger i nordvästra Italien, enda tågförbindelsen är mot Turin som enkelt nås från järnvägsknutpunkten Milano. Resa till Italien har jag skrivit om. Tågens slutstation är staden Aosta.







Alternativ till resa via Turin/Milano



Buss



Det går bussar till/från Chamonix (Frankrike) och Martigny (Schweiz).  



Linbana



Det går även att ta sig över Mont Blanc med linbana Courmayeur - Mont Blanc - Chamonix. Jag hade funderingar på det men så blev det molnigt den dag jag skulle resa så jag tog buss (Flixbus) Aosta-Chamonix. 



Turistbyrån kan hjälpa tlll med busstider för transport i dalen. 



Romerska ruiner i Aosta med Sankt Bernhardspasset i bakgrunden.







En del av Frankrike?



Det var en sak jag tyckte var intressant och det var definitivt oväntat. Aosta är tvåspråkigt, skyltar, menyer mm är på franska. Gatuskyltar kunde vara på enbart franska. De säljer italiensk gelato, men de säljer den inte på "italienskt sätt". Italien: välj storlek, sedan smaker. Icke-italienskt: välj hur många kulor du vill ha. Liknande fenomen med språk och gelato märks i t.ex Bolzano.  Det förde också med sig att jag förutsattes vara fransman eftersom jag inte var italienare. Och i Bolzano förutsätts jag vara österrikare.



Du kan läsa mer om historia och språk på Wikipedia.



Tack och lov är "il caffe" italienskt utan grannländernas åverkan. På "Place de la Republique" (endast franska på gatuskylten) serverades Hausbrandt från Trieste.







Slutsats:




Det går alldeles utmärkt att åka tåg till Aosta. 



Åk till Milano, sen till Turin och vidare till Aosta. 



Milano - Turin är kort och det går regionaltåg ofta. Läs mer om tåg i Italien.



Norrut (Schweiz) eller västerut (Frankrike) behöver du ta buss. Eller vandra / springa



Kaffet är italienskt och motstår fransk (p)åverkan.


Winterrail
Bildspel från min vinterresa. Distansarbete under arbetsveckorna och tågresor på helgerna. Hoppas det inspirerar.

Bildspel från min vinterresa. Distansarbete under arbetsveckorna och tågresor på helgerna. Hoppas det inspirerar.




https://vimeo.com/946310783?share=copy




https://vimeo.com/manage/videos/946310783



Rutt




Stockholm - Köpenhamn - Hamburg



Hamburg - Frankfurt - Avignon TGV - Avignon Centre



Avignon Centre - Port Vendres



Port Vendres - Port Bou - Figueres (Salvador Dali-museet), sen tillbaka nästa dag



Port Vendres - Avignon Centre - Marseille St Charles - Nice



Nice - Ventimiglia - Vado Ligure



Vado Ligure - Savona - Milano - Messina (nattåg)



Messina - Milazzo



Milazzo - Agrigento tor fre-sön



Milazzo - Catania - Cirumetna till Bronte och tillbaka till Milazzo nästa dag



Milazzo - Messina - Bologna (nattåg)



Bologna - Verona - Bolzano - Innsbruck - Hamburg (nattåg med mini-cabin)



Hamburg - Köpenhamn - Malmö



Malmö - Stockholm


Inför sommaren 2024
Bra att veta infor sommaren 2024. Blandade uppdateringar och påminnelser.

Nyheter och påminnelser




Obligatorisk platsbiljett under sommaren på EC &amp; RJ-tågen från München över Brennerpasset till Italien och tillbaka (1 juni - 1 sept). Plus det vanliga tillägget på €10. Köp hos ÖBB. Går att slippa men då blir det några byten och längre restid.





Även obligatorisk platsbiljett på direkttågen Köpenhamn - Hamburg och tillbaka - oavsett vad som står i Railplanner!



Banarbeten i juli i Danmark med avstängningar och ersättningbuss. Kolla tider med DB/DSB, inte Railplanner.



Kolla tiderna igen när resan närmar sig.



Snälltåget kräver numera ett giltigt interrail-pass-nummer för att kunna boka plats. 



SJ har nu kunnat släppa en del sommarbiljetter och de har ett nytt bokningsystem. Det gamla kräver (liksom Snälltåget) ett giltigt Interrail-nummer, det nya verkar inte göra det än så länge.



Nya rese-exempel: Aosta-dalen och Sicilien / Kalabrien / Apulien i Italien samt franska Côte d’Azur ;



Separat sida om att lägga in 1-2 uppehåll vid bokning med Deutsche Bahn



Påminnelse att kolla giltighetstid på resehandlingar (pass / nationellt id-kort) och EU-kortet från Försäkringskassan. Tips: Lägg in en påminnelse i kalendern några månader innan du behöver förnya.



Sommarens tåg (efter tidtabellskiftet 8 juni) finns inte alltid i tidtabellerna och Railplanner än. De kommer. Och Italien är nog som vanligt sist med att publicera dem. Det blir troligen inga större förändringar. Hittar du tåg 8 juni men inte 9 juni är det pga detta.



Har du inte bokat nattåg än inför sommaren är det hög tid, eller så får du ta dagtåg.



Hur du förebygger och hanterar förseningar.



Egen sida för Deutschland-Ticket med mer info (jag köpte just och skrev ned hur det funkar)




Vad läser besökarna på sajten?



Nu har den nya sajten varit uppe ett tag och en oplanerad effekt är att uppdelningen på olika sidor gör att det går att få en överblick över vad besökarna tycker verkar intressant.Det är ca 100-300 besökare per dag. Det beror på hur mycket det länkas till sajten. Mer länkningar = mer trafik = fler som får en bättre resa. 



Startsidan (”Home” i tabellen) får förstås flest visningar (de flesta länkningarna går dit), länksidorna med exempelresor och lands-specifik information likaså.



Det intressanta är ämnes-sidorna, och där ser det ut så här senaste 30 dagarna (inga nya sidor publicerade under perioden och alla sidor är inte med):







Slutsatser



Resultatet påverkas förstås av direktlänkningar till nån av sidorna, men över 30 dar borde det jämna ut sig lite. 



Extra glädjande om många nybörjare har nytta av sajten (av döma av antalet visningar av "första resan"). Förhoppningsvis har ni en bättre helhetsbild och har fått svar på frågorna ni hade och även frågorna ni inte visste att ni behövde ställa. 



Ländernas popularitet



Inte så många som läser detaljsidan om Spanien med tanke på antalet frågor om resa dit i FB-gruppen Tågsemester. Det kanske är så att alla som skall till Spanien behöver fråga, men en lägre andel av Italien-resenärerna behöver fråga? Eller så läser de presumtiva Spanien-resenärerna sidan med en exempel-resa till Spanien, ger upp och åker till Italien istället. Jag gjorde en "poll" i "FB-gruppen"Tågsemester" där det visade sig ungefär samma. Folk hade Tyskland och Italien som slutdestination ("vi skall till X med tåg") men oproportioneligt mycket frågor rör länderna väster om Rhen. 



Nytt rese-exempel



För att fira Italiens populäritet skrev jag lite om hur du tar dig till södra regionerna; Apulien, Kalabrien &amp; Sicilien.

Ny sida: Deutschlandticket och ny meny: Blog
Ny faktasida om Deutschland-Ticket och ny meny för att se blogg-inlägg

Jag köpte en Deutschlandticket och dokumenterade samtidigt.




https://interrailinfosvenska.wordpress.com/deutschland-ticket




Ny meny



Blog kommer att användas för att meddela om det skett nåt större (som att jag lade till sidan om Deutschlandticket, eller sammanställningen av uppdateringar inför sommaren) och kanske rese-inspiration.













Interrail in Sweden 🇸🇪
How to book seat reservations in Sweden if you have Interrail or Eurail.





How to book mandatory seat reservations with SJ or Snälltåget if you have an Interrail / Eurail pass.



Check Railplanner for which trains have mandatory reservations and also the country information to see participating companies



SJ



https://www.sj.se/



For trips up to and including June 3, 2024, check this link: https://www.sj.se/kundservice/fragor-och-svar/4615/hur-bokar-jag-plats-med-interrail-eurail (search as below, include only trains that have mandatory reservations)



https://www.sj.se/en/customer-service/frequently-asked-questions/5205/how-do-i-make-a-reservation-with-interrail-eurail/



This instruction is valid for SJ trips after June 4, SJ is changing the reservation system.



Language



Go to sj.se and change language to English, (…) in the lower right if you are on a browser on your phone. There’s an entry with a Swedish flag, open it and change language.



Searching



Search only for the part of your trip that has mandatory reservation. Do not include parts that do not have mandatory reservation. 



E.g.



Copenhagen- Stockholm with a change from Öresundståg in Malmö 🛑 



That won’t work, change search to Malmö - Stockholm, the section with mandatory reservations. The part with öresundståg from Copenhagen to Malmö is just a journey you'll have to add to your trip in Railplanner.



Copenhagen- Stockholm without changes ✅  



If you include other trains, SJ will sell you a regular ticket for that part.







Add interrail



Add Interrail with pass number to all travelers (customise) and activate the toggle for “travels with travel card”. Select “Interrail or Eurail” from the drop down menu and add your pass Numbers in the “card number” field.







Select ticket 



Select “refundable”



Prices should be



2 class 65 SEK per reservation



1 class 150 SEK per reservation



And it should say that it’s an interrail price



Select seat if you want



These prices are for day trains, prices for night trains (especially those to/from Germany) are more expensive. But reservations for domestic Intercity are cheaper.







If you cancel the reservation, there’s a 10 SEK fee, so you’ll get 55 out of 65 SEK back.



Prices:



Price (SEK) of a SJ reservation with Interrail



2 class1 classHIgh Speed Trains 65150InterCity3535 (!)Euronight to Germany. Seat / Couchette / Sleeper165 / 385 / 830N/ADomestic night trains Seat / Couchette / Sleeper35 / 230 / 375N/A / N/A / 750 



It’s not possible to book “2nd class calm” with Interrail.







Snälltåget 



https://www.snalltaget.se/en



A lot more straightforward: Check “I have an Interrail or Eurail Pass” and enter your pass number. 



Snälltåget doesn't have any sleeper cabins in their night trains, only couchettes and seats. They also release tickets earlier than SJ, they can do that since they don't sell with connections like SJ often does.

Tåglüff mit Deutschland-Ticket
Reseberättelse om drygt 2 veckors resande i Tyskland mm med Deutschland-Ticket.





Lite bilder och reflektioner efter drygt två veckor resande i Tyskland med Deutschlandticket.



Sajt-uppdateringar








Baskiska Euskotrens tidtabeller finns numera på fler ställen än deras egen sajt. (Spanien)



En hel del uppdateringar på sidan om Deutschland-Ticket efter denna resa.



Förra uppdateringsinlägget är fortfarande relevant. 



Eget inlägg med DDR-tåg



Instruktioner på engelska för Sverige



”Första resan” är fortfarande den mest lästa sidan. Glädjande, för då är chanserna stora att många förstagångs-tågresenärer har fått hjälp med sin planering. Och Italien är fortfarande det land det läses mest om.  




Das Tåglüff



Jag kollade detaljer och skrev ihop fakta och tips kring Deutschland-Ticket när jag bestämt mig för att åka. Några dars framförhållning räckte, jag hade kunna köpa nattågsbiljetten till Berlin samma dag jag skulle resa och det hade blivit en hundring billigare.  



Jag hade inte så jättemycket planer förutom att hålla mig till mindre städer. Jag valde också nattåg från (Snälltåget) och till (SJ) Sverige för att slippa Hamburg. Några enstaka övernattningar på olika ställen, några fler nätter med dagsutflykter på andra ställen. Första gången bortom Köpenhamn utan Interrail. Snälltåget hade riktiga sängkläder, SJ har betydligt enklare.







Det funkade väldigt bra, jag hamnade inte på nåt av de ”förbjudna tågen” och jag testade några av de tåg som gick utanför Tyskland (🇵🇱, 🇱🇺 , 🇫🇷 ) liksom ett InterCity som ”extraknäcker” som regionaltåg på en del av sin sträckning:




Tåget har både IC-nummer och RE-nummer



DB Fernverkehr där D-Ticket uttryckligen gäller 




Enkelt



Det tog några dar innan ”interrail-vanorna” var borta, det är ingenting som behöver göras innan påstigning. Inga tåg behöver registreras. Ingen resdag behöver aktiveras. Också väldigt skönt att kunna åka med lokaltrafik utan att behöva sätta sig in i zoner och hur biljetter köps. Skönt att komma ut från stationen och bara ta en buss eller spårvagn mot stadens centrum.





















Gammalt och nytt



Nyaste tåget



InterCity Rottweil - Stuttgart (Regionaltåg Singen - Stuttgart, IC och förbjudet resten) Fräschare och bekvämare variant av dubbeldäckarna med mer plats vid sätena. Luktade fortfarande nytt.



Det hade en pissoar på toaletten (dvs toalettstol och pissoar i en vanlig liten tågtoa) så herrarna inte behöver spraya toalettstol och golv.







Äldsta tåget



Crailsheim - Ansbach. Gammalt skramligt loktåg med krångliga dörrar. Nåt för den som tycker det var bättre förr.







Annars var det hyfsat moderna motorvagnståg, tyvärr är många perronger anpassade för högre insteg (lokdragna vagnar), så det blev ofta ett kliv ned i tåget och upp på perrongen.







Det är lite skillnad i slingrighet på regionaltågens spår längs floderna och höghastighetsbanorna med sina broar och tunnlar. Regionaltåg längs floden Fulda på väg mot Kassel.







Kliv av och kolla var du kan bo



Utanför stationer på mindre orter fanns ibland en skylt med vilka hotell mm som finns på orten. 











Färja 



St. Goarshausen på andra sidan Rhen.



Jag åkte färja över Rhen, tyvärr slutade D-Ticket gälla på denna färja sista april. Jag glömde fråga om det var för alltid eller bara i högsäsong. På ett annat rederi (KD) gällde den inte alls. Det är bara att kolla efter nån skylt eller fråga. den lokala turistinformationen kan säkert hjälpa till om du vill planera.



Resan



Stockholm - Berlin. Snälltåget. Uppgraderade till egen kupé, det fanns flera lediga.







Berlin - Cottbus - Görlitz




Görlitz från Zgorzelec



Zgorzelec från Görlitz




Görlitz - Zittau - Zgorzelec i Polen (andra sidan floden, gick tillbaka till Görlitz). Deutschland-Ticket gällde til Zgorzelec. Floden Neisse blev gräns 1945 när Polen "flyttades västerut".




Görlitz bahnhof



Zittau




Görlitz - Weimar.  Jag valde Bauhaus-Museet istället för koncentrationslägret Buchenwald.



Bauhaus-museet i Weimar



Weimar - Giessen



Gågata, Karstadt...väldigt (Väst)Tyskland



Giessen - Koblenz







Koblenz - Luxemburg - Gerolstein - Koblenz




Luxembourgs Gare Centrale



"Gerolsteiner Dolomiten"




Koblenz - Limburg - Kaub - Koblenz



Bad Ems. För de som dagligen tänker på romarriket kan det vara intressant att veta att här gick Limes, gränsen mot de germanska barbarerna.



Koblenz - Wissembourg (FR) - St Georgen(Schwarzwald)



Korsvirkeshus i Wissembourg i Alsace. Stork sågs från tåget.



St G - Donaueschingen - Konstanz - St. G.



Donaus källa



St G - Freiburg - Titisee - Rottweil - St G



Hundfritt Rottweil



St G - Freudenstadt - St G







St G - Ansbach







Ansbach - Klingenthal - Zwickau







Zwickau - Johanngeorgenstadt - Chemnitz - Zwickau



Chemnitz. Gammalt och nytt.



Zwickau - Cranzahl - Wolkenstein - Augustusburg (bergbana) - Zwickau




Cranzahl



"Drahtseilbahn" till Augustusburg



Wolkenstein




Zwickau - Magdeburg (som har fått ett verb skapat efter stadsnamnet. "Magdeburgisieren")



"Grüne Zitadelle" i Magdeburg, desigat av Friedensreich Hundertwasser



Magdeburg - Potsdam - Berlin - SJ Nattåg till Stockholm.




Potsdam



#fensterauf




Danskarnas gränskontroll vid midnatt var en halvmesyr där de gapade om "passport and id control" (skönt för oss som har Nationellt ID-kort att de inte bara gastade om "passport" 😅) men sen kollade de inte alla kupeér. Och även om de gjort det skulle det kunna sitta en hel familj på "bagagehyllan" över dörren. Sen gick det på folk i Köpenhamn vid 4 på morgonen, borde inte vara möjligt men tydligen lyckades de köpa en sån biljett.







Uppkoppling



Tyskland är inte det första man tänker på när det gäller snabb och stabil uppkoppling från mobilen. Det blir inte bättre längs regionaltågssträckor mellan småbyar. Men Fahrplaner-appen funkar offline.







Bildspel




https://vimeo.com/945431946?share=copy




Slutsats







Det var ett nytt sätt för mig att resa som jag gärna gör om. Enkelheten är väldigt tilltalande och det var kul att se lite mer av Tyskland, speciellt de östra delarna där jag knappt varit tidigare. Bara i Dresden och vid Basteibrücke. Det kanske blev lite långa etapper ibland, en ovana från Interrails resdagar och en ivrighet att se mycket. 



Jag lade in tågen i RailPlanner för att få dem på karta och med summering. 













Rese-idé



Följ Donau från dess källa i Donaueschingen i Schwarzwald till Svarta Havet. Deutschland-Ticket gäller till Passau.











Uppdaterat



Fakta-sidan om Deutschland-Ticket är uppdaterad





Ostalgie
Bilder på gamla östtyska tåg och vagnar. Sovvagnar från Mitropa är nu hotell i Sachsen.





Det är lite märkligt att republiken DDR behöll namnet "Deutsche Reichsbahn". Diverse vagnar med DR &amp; Mitropa-målning står uppställda som hotell och "Ferienwohnungen" i Wolkenstein (Sachsen) för den som inte får nog av att trängas i nattågs-kupéer. Kanske "Suite Walther" (Ulbricht?) i en "Sonderwagen" har lite mer svängrum. Jag såg det när jag tog ett tåg upp mot tjeckiska gränsen och kollade in det på tillbakavägen. Tåg i 1-timmes-trafik gör det rimligt att ta en promenad och sen åka vidare. Das Wolkensteiner Zughotel heter det. De har gjort om rejält inuti vagnarna enligt bilderna där.  "Sanitärwagen" verkar vara ett sätt att slippa ha toaletter i de vanliga vagnarna. 













































F.d. Mitropa-kontor + Zwickau Hbf 

















Östtyskt "TEE" som det verkar samlas pengar till att rusta upp (jag såg affischer på stationen i Zwickau men vet inget mer om det) https://svt-goerlitz.de/en/ Det stod utanför Chemnitz bland diverse vrak. https://de.m.wikipedia.org/wiki/DR-Baureihe_VT_18.16







Mer om resan kommer

